---
site: "jurnaltv.md"
archive: "https://web.archive.org/web/20240522081330/www.jurnaltv.md/news/dc9f19d09e5b7aa3/muzeografii-au-fost-premiati.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/dc9f19d09e5b7aa3/muzeografii-au-fost-premiati.html"
language: ro
title: "Muzeografii au fost premiați"
publication: '[[JurnalTV]]'
published: '2024-05-17'
section: novosti
description: "Muzeografii și autorii programelor de sprijinire a patrimoniului cultural au fost premiați astăzi în cadrul unui eveniment festiv. „Este o zi, în care noi, muzeografii, ne ridicăm umerii și capul sus, și zicem că se poate!”, spun cei care s-au ales cu premii. Gala a fost organizată în ajun de Ziua Internațională a Muzeelor, marcată anual pe 18 mai."
---

**Muzeografii și autorii programelor de sprijinire a patrimoniului cultural au fost premiați astăzi în cadrul unui eveniment festiv. „Este o zi, în care noi, muzeografii, ne ridicăm umerii și capul sus, și zicem că se poate!”, spun cei care s-au ales cu premii. Gala a fost organizată în ajun de Ziua Internațională a Muzeelor, marcată anual pe 18 mai.**

NATALIA VELEȘCA, directorul Muzeului de Istorie, Călărași:"Avem o obligațiune ca să muncim pentru istoria și promovarea tradițiilor noastre culturale."PETRU VICOL, directorul Muzeului de Etnografie și Istorie Naturală:"Prin asemenea lucruri simțim o susținere și o motivare din partea autorităților. De fapt, cumva luna mai este dedicată muzeelor. Mâine vom sărbători și Noaptea Europeană a muzeelor."Dincolo de faptul că păstrează patrimoniul istoric, muzeele mai țin și pasul digitalizării, afirmă specialiștii.MARIA ȘLEAHTIȚCHI, directorul Muzeului Literaturii Române, Chișinău:"O a treia dimensiune este muzeul educațional. Noi trebuie să creștem generațiile care de mici știu ce înseamnă un muzeu, ce pot lua de la un muzeu și cum îl pot dezvolta."CAROLINA CHEIANU TUDOS, directorul Muzeului de Istorie și Etnografie, Trușeni:"Muzeul nostru este interactiv, dacă la celelalte muzee de istorie nu se poate de pus mâna, la noi vin copiii, avem educația muzeală, avem arta țesutului, fotografii, arta războiului, inclusiv, încercăm să dezvoltăm arheologia prin nisip."În cadrul Galei au fost proiectate două animații cu ajutorul Realității Augmentate ale picturilor murale - „Nunta„ și „Hora moldovenească”, produse în cadrul Programului „Muzeele viitorului”, sprijinit financiar de partenerii externi.JEFF BRYAN, șef al Misiunii USAID Moldova:"USAID susține, împreună cu partenerii noștri, Suedia și Marea Britanie, industriile creative din Republica Moldova și new-media, ca parte a eforturilor de integrare și alinierii la Uniunea Europeană. Susținem industriile creative pentru a sprijini creșterea economică, iar digitalizarea muzeelor contribuie la aceste eforturi."SERGIU PRODAN, ministrul Culturii:"În secolul XXI, muzeul nu este doar un depozit al trecutului, ci și un laborator pentru viitor, unde ideile vechi inspiră noi descoperiri."Sâmbătă, 18 mai, se va desfășura cea de-a XX-a ediție a Nopții Muzeelor, atât la Chișinău, cât și în alte localități. Cu această ocazie, muzee, galerii, case memoriale, dar și multe alte tipuri de instituții culturale au pregătit programe artistice, anunță Ministerul Culturii.
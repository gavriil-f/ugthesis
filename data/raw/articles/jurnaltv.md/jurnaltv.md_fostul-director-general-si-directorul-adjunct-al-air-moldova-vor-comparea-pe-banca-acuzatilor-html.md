---
site: "jurnaltv.md"
archive: "https://web.archive.org/web/20240705211825/www.jurnaltv.md/news/476c28fcebbca881/fostul-director-general-si-directorul-adjunct-al-air-moldova-vor-comparea-pe-banca-acuzatilor.html"
url: "http://www.jurnaltv.md/news/476c28fcebbca881/fostul-director-general-si-directorul-adjunct-al-air-moldova-vor-comparea-pe-banca-acuzatilor.html"
language: ro
title: "Fostul director general și directorul adjunct al Air Moldova vor compărea pe banca acuzaților"
publication: '[[JurnalTV]]'
published: '2023-05-29'
section: novosti
description: "Fostul director general al companiei Air Moldova, și adjunctul acestuia, vor fi judecați pentru depășirea atribuțiilor de serviciu. Procuratura Anticorupție a finalizat urmărirea penale și a trimis astăzi dosarul în instanță."
---

# Fostul director general și directorul adjunct al Air Moldova vor compărea pe banca acuzaților

Fostul director general al companiei Air Moldova, și adjunctul acestuia, vor fi judecați pentru depășirea atribuțiilor de serviciu. Procuratura Anticorupție a finalizat urmărirea penale și a trimis astăzi dosarul în instanță.

Fostul director general al companiei Air Moldova, Iulian Scorpan, și adjunctul său, Victor Sula, sunt bănuiți că în perioada 2018-2019 au încheiat un contract de wet-lease, cauzând statului un prejudiciu de aproximativ 36,7 milioane de lei. Pentru infracțiunea comisă, cei doi riscă până la trei ani de închisoare, cu privarea de dreptul de a ocupa anumite funcţii pe un termen de la doi la cinci ani. Procuratura Anticorupție și Agenția de Recuperare a Bunurilor Infracționale a Centrului Național Anticorupție au aplicat sechestru pe bunurile și activele învinuiților aflate pe teritoriul Republicii Moldova și peste hotare, în sumă totală de peste 12 milioane de lei. Urmărirea penală a fost pornită în luna martie 2021 în baza unui denunț. Iulian Scorpan și Victor Sula nu și-au recunoscut vina.
---
site: "jurnaltv.md"
archive: "https://web.archive.org/web/20240419231042/www.jurnaltv.md/ro/news/2016/1/24/discursul-lui-bogdan-irdea-10186896/"
url: "https://www.jurnaltv.md/ro/news/2016/1/24/discursul-lui-bogdan-irdea-10186896/"
language: ro
title: "O întrevedere, două abordări"
publication: '[[JurnalTV]]'
section: politic
description: "Oficialul european Federica Mogherini este de părere că &icirc;n Republica Moldova investigarea fraudei bancare și recuperarea activelor delapidate..."
---

# O întrevedere, două abordări

Oficialul european Federica Mogherini este de părere că în Republica Moldova investigarea fraudei bancare și recuperarea activelor delapidate nu sunt duse până la capăt, iar combaterea corupției și reformarea justiției sunt tărăgănate. Opiniile au fost exprimate la Bruxelles, în cadrul unei întrevederi a șefei diplomației europene cu vicepremierul Iurie Leancă. Inițial, Guvernul moldovean a expediat un comunicat, în care nu a pomenit despre aceste concluzii, dar ulterior a remis presei un alt text, în care recunoaște că Uniunea Europeană cere soluționarea problemelor existente.

În comunicatul publicat pe site-ul oficial al Serviciului european de Acțiune Externă este prezentat mesajul exprimat de către Federica Mogherini în cadrul întâlnirii cu Iurie Leancă.

Altceva se arată în comunicatul emis de Guvernul de la Chișinău imediat după întrevederea de la Bruxelles.

La o zi de la publicarea informației, serviciul de presă al Guvernului a mai expediat un comunicat privind întâlnirea Leancă-Mogherini. De această dată, mesajul a fost diametral opus.

În toamna anului trecut, Republica Moldova a semnat un acord de finanțare macrofinanciară cu Uniunea Europeană, în valoare de 100 de milioane de euro. Pentru fiecare tranșă, autoritățile de la Chișinău sunt obligate să respecte o serie de condiții. Potrivit Delegației Uniunii Europene la Chișinău, banii vor fi oferiți după ce vor fi evaluate progresele înregistrate. O atenție deosebită va fi acordată reformelor pentru îmbunătățirea gestionării finanțelor publice, a sectorului financiar şi a celui energetic, dar şi sprijinirii politicilor de combatere a fraudelor, corupției și spălării banilor. Pe lângă criteriile de ordin economic şi financiar, Bruxelles-ul a anunțat că banii vor fi alocați doar dacă autoritățile vor respecta recomandările Comisiei de la Veneţia privind schimbarea sistemului electoral.
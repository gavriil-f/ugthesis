---
site: "jurnaltv.md"
archive: "https://web.archive.org/web/20240522063927/www.jurnaltv.md/news/2118d26ff60ef9b6/coppola-a-creat-megalopolisul.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/2118d26ff60ef9b6/coppola-a-creat-megalopolisul.html"
language: ro
title: "Coppola a creat „Megalopolisul”"
publication: '[[JurnalTV]]'
published: '2024-05-17'
section: novosti
description: "Prezenţa echipei filmului „Megalopolis” pe treptele de la Cannes va rămâne în istorie. Organizatorii celebrului festival francez au întins covorul roşu ieri, în faţa regizorului american Francis Ford Coppola, în vârstă de 85 de ani, care a prezentat pe Croazetă noul său film. Unii experți îl consideră ca fiind ultima sa capodoperă, informează AFP."
---

# Coppola a creat „Megalopolisul”

Prezenţa echipei filmului „Megalopolis” pe treptele de la Cannes va rămâne în istorie. Organizatorii celebrului festival francez au întins covorul roşu ieri, în faţa regizorului american Francis Ford Coppola, în vârstă de 85 de ani, care a prezentat pe Croazetă noul său film. Unii experți îl consideră ca fiind ultima sa capodoperă, informează AFP.

„Nu faci artă dacă nu îţi asumi riscuri", a subliniat legendarul regizor într-un interviu cu puţin timp înainte ca echipa peliculei să urce pe treptele Palatului din Cannes, referindu-se la acest proiect faraonic, în care a investit 120 de milioane de dolari din averea personală.În New Rome, un megalopolis fictiv aflat la intersecţia dintre New York, Roma Antică şi Gotham City, Francis Ford Coppola şi-a imaginat lupta dintre un primar îmbătrânit, interpretat de Giancarlo Esposito, şi preşedintele comisiei sale de planificare urbanistică, interpretat de Adam Driver. Comparând America din zilele noastre cu Imperiul Roman decadent, „Megalopolis" combină elemente de science-fiction, gândire new age şi stil neo-antic. După o aşteptare de patruzeci de ani, în timpul căreia Francis Ford Coppola a visat la acest proiect fără să îl concretizeze, regizorul american a investit în el o parte din averea sa, vânzând şi unele dintre podgoriile pe care le deţinea. La Cannes, cineastul şi-a asumat riscul de a intra în competiţia festivalului şi speră să câştige pentru a treia oară trofeul Palme d'Or - o performanţă care ar fi istorică - după victoriile repurtate cu „The Conversation” (1974) şi „Apocalypse Now” (1979), scrie Agerpres.

În New Rome, un megalopolis fictiv aflat la intersecţia dintre New York, Roma Antică şi Gotham City, Francis Ford Coppola şi-a imaginat lupta dintre un primar îmbătrânit, interpretat de Giancarlo Esposito, şi preşedintele comisiei sale de planificare urbanistică, interpretat de Adam Driver. Comparând America din zilele noastre cu Imperiul Roman decadent, „Megalopolis" combină elemente de science-fiction, gândire new age şi stil neo-antic. După o aşteptare de patruzeci de ani, în timpul căreia Francis Ford Coppola a visat la acest proiect fără să îl concretizeze, regizorul american a investit în el o parte din averea sa, vânzând şi unele dintre podgoriile pe care le deţinea. La Cannes, cineastul şi-a asumat riscul de a intra în competiţia festivalului şi speră să câştige pentru a treia oară trofeul Palme d'Or - o performanţă care ar fi istorică - după victoriile repurtate cu „The Conversation” (1974) şi „Apocalypse Now” (1979), scrie Agerpres.
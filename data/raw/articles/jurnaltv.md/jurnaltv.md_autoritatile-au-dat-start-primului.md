---
site: "jurnaltv.md"
archive: "https://web.archive.org/web/20240703093909/www.jurnaltv.md/news/5189639e61c11894/autoritatile-au-dat-start-primului-"
url: "http://www.jurnaltv.md/news/5189639e61c11894/autoritatile-au-dat-start-primului-"
language: ro
title: "Autoritățile au dat start primului maraton de vaccinare împotriva COVID-19 din Republica Moldova"
publication: '[[JurnalTV]]'
published: '2021-05-21'
section: novosti
description: "A fost dat startul primului maraton de vaccinare împotriva COVID-19 din Republica Moldova. Timp de trei zile, orice doritor își poate administra serul AstraZeneca sau Sinopharm, fără programare prealabilă."
---

# Autoritățile au dat start primului maraton de vaccinare împotriva COVID-19 din Republica Moldova

A fost dat startul primului maraton de vaccinare împotriva COVID-19 din Republica Moldova. Timp de trei zile, orice doritor își poate administra serul AstraZeneca sau Sinopharm, fără programare prealabilă.

Inspirați de reușita maratonului de vaccinare din România, Universitatea de Stat de Medicină și Farmacie a hotărât să de-a start primului maraton de vaccinare din țară.Au fost organizate zece puncte de imunizare, unde vor fi disponibile peste 10 mii de doze ale vaccinurilor Sinopharm și AstraZeneca. Organizatorii intenționează să aducă și câteva mii de doze de Pfizer, pentru a oferi o diversitate mai mare de alegere doritorilor. Cei care vor să se vaccineze o pot face până duminică fără programare prealabilă, prezentând doar buletinul de identitate la unul din centrele deschise de Universitatea de Stat de Medicină și Farmacie.

Cu câteva minute înainte de deschiderea primului maraton universitar de vaccinare, zeci de tineri au format cozi la centrul de imunizare, siguri că exemplul lor va oferi încredere și celor indeciși.

Succesul înregistrat în București și în alte orașe, unde în astfel de maratoane au fost vaccinați, timp de trei zile, peste 18 mii de oameni, i-a încurajat pe responsabilii de la Chișinău să preia exemplul.

EMIL CEBAN, rector USMF ”Nicolae Testemițanu”:*"Am preluat această experiență de la ei. Am văzut că reticența că reticența în Republica Moldova este foarte mare, inclusiv printre tineri, printre studenții de la Universitatea de Medicină și am hotărât prin această acțiune să îi mobilizez și pe ei personal. Am insistat ca studenții și rezidenții singuri să de vaccineze unul pe altul, prin asta să motiveze acest lucru."*

La centrul de imunizare deschis în Blocul didactic nr. 1 „Leonid Cobâleanschi” al Universității de Medicină, oamenii pot beneficia atât de prima doză a unui ser anti-COVID, precum și să facă rapelul.Maratonul de vaccinare se va încheia duminică, la ora 21: 00. Universitatea de Stat de Medicină și Farmacie „Nicolae Testemițanu” va asigura și rapelul: în perioada 11-13 iunie – cu vaccinul Sinopharm și în perioada 16-18 iulie – cu AstraZeneca.

Maratonul de vaccinare se va încheia duminică, la ora 21: 00. Universitatea de Stat de Medicină și Farmacie „Nicolae Testemițanu” va asigura și rapelul: în perioada 11-13 iunie – cu vaccinul Sinopharm și în perioada 16-18 iulie – cu AstraZeneca.
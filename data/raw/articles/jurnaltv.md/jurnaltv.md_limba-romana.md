---
site: "jurnaltv.md"
archive: "https://web.archive.org/web/20240609135821/jurnaltv.md/ro/news/2015/8/18/limba-romana-"
url: "https://jurnaltv.md/ro/news/2015/8/18/limba-romana-"
language: ro
title: "Cea mai elegantă personalitate regală"
publication: '[[JurnalTV]]'
section: politic
description: "Mary, prinţesa moştenitoare a Danemarcei, a fost desemnată cea mai elegantă t&acirc;nără personalitate regală. Pentru al doilea an consecutiv, o revistă..."
---

# Cea mai elegantă personalitate regală

Mary, prinţesa moştenitoare a Danemarcei, a fost desemnată cea mai elegantă tânără personalitate regală. Pentru al doilea an consecutiv, o revistă britanică dedicată celebrităţilor a plasat-o pe prinţesă în fruntea topului.

Clasamentul a fost întocmit în urma unui sondaj la care au participat 30.000 de cititori ai acestei publicaţii. Pe locul al doilea în topul ce include zece tinere personalităţi regale se situează regina Maxima a Olandei. Kate Middleton, ducesa de Cambridge şi soţia prinţului William al Marii Britanii, se află pe poziţia a treia a podiumului. În acelaşi clasament mai apar şi regina Letizia a Spaniei, regina Rania a Iordaniei, prinţesa Charlene de Monaco şi prinţesa Victoria a Suediei.
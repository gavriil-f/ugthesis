---
site: "jurnaltv.md"
archive: "https://web.archive.org/web/20240204125401/www.jurnaltv.md/news/b55bc1e0271b98ca/lumina-s-a-putea-scumpi-pentru-consumatorii-din-centrul-si-sudul-republicii-moldova.html"
url: "https://www.jurnaltv.md/news/b55bc1e0271b98ca/lumina-s-a-putea-scumpi-pentru-consumatorii-din-centrul-si-sudul-republicii-moldova.html"
language: ro
title: "Lumina s-a putea scumpi pentru consumatorii din centrul și sudul Republicii Moldova"
publication: '[[JurnalTV]]'
published: '2024-02-02'
section: novosti
description: "Lumina s-ar putea scumpi pentru consumatorii din centrul și sudul Republicii Moldova. La nici trei luni de la cea din urmă ieftinire, Premier Energy cere Agenției Naționale pentru Reglementare în Energetică să majoreze tariful cu 38 de bani."
---

# Lumina s-a putea scumpi pentru consumatorii din centrul și sudul Republicii Moldova

Lumina s-ar putea scumpi pentru consumatorii din centrul și sudul Republicii Moldova. La nici trei luni de la cea din urmă ieftinire, Premier Energy cere Agenției Naționale pentru Reglementare în Energetică să majoreze tariful cu 38 de bani.

Potrivit demersului, Premier Energy solicită un tarif de doi lei și 77 de bani pentru un kilowatt/oră, comparativ cu doi lei și 39 de bani, cât este în prezent. Printre factorii pe care Premier Energy îi invocă în solicitare este și cel al costurilor și veniturilor aferente dezechilibrelor în perioada iunie 2022 - decembrie 2023. Pe 10 noiembrie trecut, energia electrică s-a ieftinit cu 18 bani pentru clienții Premier Energy. ANRE a micșorat atunci tariful la lumină de la doi lei și 57 de bani per kilowatt/oră la doi lei și 39 de bani.
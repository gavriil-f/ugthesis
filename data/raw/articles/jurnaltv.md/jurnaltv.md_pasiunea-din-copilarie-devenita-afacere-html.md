---
site: "jurnaltv.md"
archive: "https://web.archive.org/web/20240522065624/www.jurnaltv.md/news/f6096026e6ce483e/pasiunea-din-copilarie-devenita-afacere.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/f6096026e6ce483e/pasiunea-din-copilarie-devenita-afacere.html"
language: ro
title: "Pasiunea din copilărie, devenită afacere"
publication: '[[JurnalTV]]'
published: '2024-05-17'
section: novosti
description: "De 30 de ani este profesor de biologie și chimie, iar acum a reușit să-și transforme pasiunea din copilărie într-o afacere prosperă. Vorbim despre Vasile Ababi din satul Plop-Știubei, raionul Căușeni. Totul a început modest, cu o seră mică în curte, unde a plantat primele răsaduri de roșii și ardei, povestește bărbatul mândru de reușita sa. Urmează un reportaj realizat de colegii noștri de la Studio-L."
---

# Pasiunea din copilărie, devenită afacere

De 30 de ani este profesor de biologie și chimie, iar acum a reușit să-și transforme pasiunea din copilărie într-o afacere prosperă. Vorbim despre Vasile Ababi din satul Plop-Știubei, raionul Căușeni. Totul a început modest, cu o seră mică în curte, unde a plantat primele răsaduri de roșii și ardei, povestește bărbatul mândru de reușita sa. Urmează un reportaj realizat de colegii noștri de la Studio-L.

Serele sunt echipate cu un sistem de încălzire cu apă, care menține temperatura constantă pentru plante.

VASILE ABABI, antreprenor:*"O seră mică, așa pentru familie, pe urmă. Asta spontan am făcut-o. Toate le-am făcut, două și apoi încă două, așa iarna neavând ce face. Avem seră specială cu încălzire cu apă. Menținem temperatura și, la 25 martie, de acum răsadul este gata. De la 25 martie până pe 10 aprilie este termenul optimal în zona noastră de a sădi în seră."*

VASILE ABABI, antreprenor:*"Mă ocup cu agricultura încă de când eram la școală, pentru familie. Da prin 15(2015) m-am eliberat și mă ocup mai tare cu ceea ce îmi place. Pe deal plantăm cartofi, ardei, roșii, morcov, ceapă și în sera ardei, castraveți care au intrat în deja în rod și roșii."*

Bărbatul spune că răsadul crescut de el ajunge și la gospodarii din satele vecine.

VASILE ABABI, antreprenor:*"Mai mult îl vând de acasă, în cantități mai mărișoare de atâta că sunt aicea sate mai mari: Talmaza, Copanca. Sunt băieți care se ocupă și răsadul se vinde practic tot de acasă. Hibridul acesta Macan se numește. El o să aibă șase ciorchine. Iată vă uitați, aici sunt legate cinci, șase, patru, aici sunt vreo trei."*

Vasile Ababi spune că deși munca în sere necesită multă dedicație și timp, se bucură atunci când își vede cumpărătorii mulțumiți de produsele sale.
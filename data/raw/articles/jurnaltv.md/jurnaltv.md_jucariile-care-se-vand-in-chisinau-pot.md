---
site: "jurnaltv.md"
archive: "https://web.archive.org/web/20240620212940/www.jurnaltv.md/news/18391df88c435832/jucariile-care-se-vand-in-chisinau-pot-"
url: "http://www.jurnaltv.md/news/18391df88c435832/jucariile-care-se-vand-in-chisinau-pot-"
language: ro
title: "Jucăriile care se vând în Chișinău pot provoca răni, iar unele chiar prezintă risc de intoxicare, spun experții"
publication: '[[JurnalTV]]'
published: '2022-05-30'
section: novosti
description: "Multe dintre jucăriile care se vând acum în Chișinău sunt de-a dreptul periculoase. Părinții trebuie să fie foarte atenți, avertizează experții de la Agenţia pentru Protecţia Consumatorilor, care au pornit astăzi în inspecție în unul dintre cele mai solicitate centre comerciale din oraș."
---

# Jucăriile care se vând în Chișinău pot provoca răni, iar unele chiar prezintă risc de intoxicare, spun experții

Multe dintre jucăriile care se vând acum în Chișinău sunt de-a dreptul periculoase. Părinții trebuie să fie foarte atenți, avertizează experții de la Agenţia pentru Protecţia Consumatorilor, care au pornit astăzi în inspecție în unul dintre cele mai solicitate centre comerciale din oraș.

PETRU MOLCEANU, inspector, APCSP: "*Iată, dacă piesa asta merge în cilindru, copilul poate ușor să o înghită și să aibă probleme de sănătate."*

Copiii sunt cei mai buni cumpărători, iar acum, în ajunul Zilei de 1 iunie, vânzările cresc spre bucuria comercianților. Experții de la Agenția pentru Protecția Consumatorilor afirmă însă că multe jucării ascund un pericol.

PETRU MOLCEANU, inspector, APCSP:*"-În acest orificiu ar intra degetul unui copil? -Da, liber. Aici permanent trebuie să fie închis. Dar copilul e copil. El poate să scoată asta și să bage aici degetele."*

Pentru a evita neplăcerile, experții insistă ca adulții să fie foarte atenți - pe jucării să fie inscripționat semnul ”CE”, ceea ce ar însemna „Certificare Europeană”.

TATIANA BARAC, șefa serviciului cooperare și comunicare, APCSP: "*Dar ceea ce ne poate duce în eroare este marcajul „China Export”. Sunt identice, dar nu chiar atât."*

Inspectorii au descoperit mai multe probleme: unele produse nu erau etichetate sau nu aveau niciun indiciu despre compoziţie. Astfel de jucării ar putea provoca alergii sau răni, afirmă specialiștii.

Din acest motiv, în primul rând, trebuie studiată cu atenție eticheta produsului.

SERGIU ZESTREA, șef direcție, APCSP:*"Toate obiectele cu care sunt prinse sau împachetate jucăriile ar trebui să fie în așa fel, ca atunci când va fi jucăria despachetată să nu fie lăsată la îndemâna copiilor, pentru că aceasta, de exemplu, poate fi utilizată pentru a se strangula."*

Și jucăriile de pluș, inofensive la prima vedere, pot fi periculoase.

SERGIU ZESTREA, șef direcție, APCSP: "*Trebuie să vedem ca tot ce are jucăria de pluș să nu fie detașabil și să aibă o lungime mai mare de 11 cm, ca copilul să nu poată să se stranguleze. Ochii jucăriei trebuie să fie greu detașabili. În standard este indicată o forță de tragere de 90 de newtoni, forța copilului cu are el trage."*

Cumpărătorii ne-au spus însă că aleg jucăriile doar după caracteristicile sale vizuale, adică, la... ochi.Un studiu efectuat în Europa, în 2020, de către Asociația Producătorilor de Jucării, a arătat că 97% din jucăriile din comerț nu întrunesc toate normele de siguranță europene. Mai mult, jucăriile au fost testate, iar 76 la sută s-au dovedit a fi chiar periculoase într-o oarecare măsură. De exemplu, jucăriile pentru baie conțineau substanțe chimice, iar ursuleții de pluș - detalii ascuțite. Studiul a fost efectuat în Danemarca, Franța, Germania, Italia, Spania, Elveția și Olanda.

Un studiu efectuat în Europa, în 2020, de către Asociația Producătorilor de Jucării, a arătat că 97% din jucăriile din comerț nu întrunesc toate normele de siguranță europene. Mai mult, jucăriile au fost testate, iar 76 la sută s-au dovedit a fi chiar periculoase într-o oarecare măsură. De exemplu, jucăriile pentru baie conțineau substanțe chimice, iar ursuleții de pluș - detalii ascuțite. Studiul a fost efectuat în Danemarca, Franța, Germania, Italia, Spania, Elveția și Olanda.
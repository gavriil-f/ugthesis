---
site: "jurnaltv.md"
archive: "https://web.archive.org/web/20240626104255/www.jurnaltv.md/news/cc00aa8ebeb3c8ef/la-chisinau-a-aparut-clubul-tatilor-barbatii-sunt-incurajati-sa-se-ocupe-mai-mult-"
url: "https://www.jurnaltv.md/news/cc00aa8ebeb3c8ef/la-chisinau-a-aparut-clubul-tatilor-barbatii-sunt-incurajati-sa-se-ocupe-mai-mult-"
language: ro
title: "La Chișinău a apărut clubul taților; Bărbații sunt încurajați să se ocupe mai mult de treburile casnice"
publication: '[[JurnalTV]]'
published: '2021-06-21'
section: novosti
description: "Clubul Taților a apărut în Republica Moldova. Este vorba de un spațiu dedicat actualilor și viitorilor tați, unde aceștia primesc sprijin și resurse pentru a se implica activ în creșterea și educarea copiilor, dar și în activitățile considerate în mod tradițional ca fiind doar pentru femei. Bărbații salută ideea, iar copiii au rămas plăcut surprinși de activitățile din cadrul clubului."
---

# La Chișinău a apărut clubul taților; Bărbații sunt încurajați să se ocupe mai mult de treburile casnice

Clubul Taților a apărut în Republica Moldova. Este vorba de un spațiu dedicat actualilor și viitorilor tați, unde aceștia primesc sprijin și resurse pentru a se implica activ în creșterea și educarea copiilor, dar și în activitățile considerate în mod tradițional ca fiind doar pentru femei. Bărbații salută ideea, iar copiii au rămas plăcut surprinși de activitățile din cadrul clubului.

Activitățile Clubului Taților sunt coordonate de specialiști în politici prietenoase familiei, conectând experiența UE la realitatea din Republica Moldova și importând bune practici de promovare a paternității. Recent, mai mulți bărbați și copiii lor au petrecut câteva ore împreună desenând cea mai frumoasă amintire din familie.

ANATOL DVORSCHI, tată:*"Vă spun cinstit, mai mult soția are grijă, sunt permanent la muncă și practic nu des petrecem timpul, dar găsim timp liber pentru dânșii, chiar și azi iată mi-a spus: „Tata, azi sau niciodată. Te rog frumos, leapădă tot și hai cu mine. În orice caz e interesant și binevenit lucrul acesta - Clubul Taților."*

De la imagini cu tata la pescuit până la o cină cu familia, picii s-au întrecut în a pune pe hârtie cele mai frumoase amintiri din familie.Programul „Împreună împotriva stereotipurilor de gen și a violenței pe bază pe gen” susține egalitatea de șanse între femei și bărbați, abordând percepțiile despre rolul bărbaților și femeilor în familie și în societate și contribuind la eliminarea violenței pe bază de gen. Cu sprijinul Uniunii Europene, cele două agenții membre ale familiei ONU vor colabora cu instituțiile guvernamentale și parteneri din societatea civilă din șase țări, pentru a contribui la combaterea stereotipurilor de gen, pentru a spori implicarea bărbaților în activitățile casnice și de îngrijire a copiilor și vor realiza activități cu implicarea potențialilor agresori în vederea prevenirii violenței pe bază de gen.

Programul „Împreună împotriva stereotipurilor de gen și a violenței pe bază pe gen” susține egalitatea de șanse între femei și bărbați, abordând percepțiile despre rolul bărbaților și femeilor în familie și în societate și contribuind la eliminarea violenței pe bază de gen. Cu sprijinul Uniunii Europene, cele două agenții membre ale familiei ONU vor colabora cu instituțiile guvernamentale și parteneri din societatea civilă din șase țări, pentru a contribui la combaterea stereotipurilor de gen, pentru a spori implicarea bărbaților în activitățile casnice și de îngrijire a copiilor și vor realiza activități cu implicarea potențialilor agresori în vederea prevenirii violenței pe bază de gen.
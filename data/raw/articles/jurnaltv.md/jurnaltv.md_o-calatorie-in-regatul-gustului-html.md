---
site: "jurnaltv.md"
archive: "https://web.archive.org/web/20240521012447/www.jurnaltv.md/news/90d40d7d1e36188f/o-calatorie-in-regatul-gustului.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/90d40d7d1e36188f/o-calatorie-in-regatul-gustului.html"
language: ro
title: "O călătorie în „Regatul gustului”"
publication: '[[JurnalTV]]'
published: '2024-05-16'
section: novosti
description: "Peste 150 de producători și distribuitori de produse alimentare sunt prezenți de astăzi, până duminică, 19 mai, la expoziția „Regatul gustului”. Pentru a atrage cât mai mulți oameni, organizatorii au transformat teritoriul expozițional într-un... oraș. Aici și-au găsit locul trei mari platforme de desfacere. Cu primii vizitatori a discutat echipa noastră de filmare."
---

# O călătorie în „Regatul gustului”

Peste 150 de producători și distribuitori de produse alimentare sunt prezenți de astăzi, până duminică, 19 mai, la expoziția „Regatul gustului”. Pentru a atrage cât mai mulți oameni, organizatorii au transformat teritoriul expozițional într-un... oraș. Aici și-au găsit locul trei mari platforme de desfacere. Cu primii vizitatori a discutat echipa noastră de filmare.

„Food & Drinks” în acest an nu este o expoziție clasică, ci un oraș, cu artere, piețe, porți. Fiecare vizitator poate gusta din bucate și admira măiestria gazdelor.

Expozițiile „Food Technology” și „Packaging. Depot” au oferit vizitatorilor test-drivuri ale echipamentelor pentru industria alimentară și de prelucrare, ambalarea și depozitarea produselor alimentare.

În prima zi a expoziției a fost și prima conferință pentru industria ospitalieră, numită și HoReCa.

OLGA CALMÎȘ, director executiv, Asociația MĂR:*"Este un eveniment de business, unde sunt integrați reprezentanții autorităților, care ne vorbesc despre politicile ce se implementează din partea statului în vederea dezvoltării acestui sector. Și nu în ultimul rând reprezentanți din Industria HoReCa, lideri de piață care activează în rețele de restaurante, cafenele, patiserii sau companii de catering."*

ZINAIDA POPA, director Moldexpo:*"Noi anul acesta am regândit conceptul și vă invităm pe toată lumea în Regatul Gustului. Și aici puteți să găsiți diverse gusturi ale diferitor producători atât locali cât și importatori din diferite țări."*

Expoziția „Regatul gustului” este organizată cu sprijinul Ministerul Agriculturii și Industriei Alimentare și al Organizației pentru dezvoltarea antreprenoriatului.
---
site: "jurnaltv.md"
archive: "https://web.archive.org/web/20240617131722/jurnaltv.md/ro/news/2015/7/28/plahotniuc-cancerul-moldovei-10144812/"
url: "http://jurnaltv.md/ro/news/2015/7/28/plahotniuc-cancerul-moldovei-10144812/"
language: ro
title: "Martori audiați în lipsa lui Platon"
publication: '[[JurnalTV]]'
section: politic
description: "&Icirc;ncă patru martori din partea acuzării audiați &icirc;n dosarul lui Veaceslav Platon. După ce la ședința trecută afaceristul a fost eliminat din..."
---

# Martori audiați în lipsa lui Platon

Încă patru martori din partea acuzării audiați în dosarul lui Veaceslav Platon. După ce la ședința trecută afaceristul a fost eliminat din proces, astăzi a continuat examinarea cauzei penale. Apărătorul unui presupus complice de-al lui Platon a declarat că persoanele care au compărut în fața instanței nu au confirmat acuzațiile aduse de procurori. Niciunul dintre cei patru martori nu a dorit să răspundă la întrebările jurnaliștilor. Precizăm că ieri, au fost audiate alte două persoane. S-a întâmplat imediat după ce judecătoarea l-a eliminat pe Platon din proces. Nici la această ședință avocații afaceristului nu au fost prezenți, astfel, acesta a fost reprezentat de un apărător din oficiu. Următoarea ședință va avea loc pe 1 august. Veaceslav Platon este învinuit de tentativă de escrocherie în proporții deosebit de mari, infracțiune pe care ar fi săvârșit-o împreună cu alte două persoane. Totodată, la dosar a fost anexată și cauza penală privind coruperea mascaților de la „Pantera”.
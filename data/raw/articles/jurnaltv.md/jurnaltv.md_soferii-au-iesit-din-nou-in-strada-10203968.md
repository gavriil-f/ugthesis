---
site: "jurnaltv.md"
archive: "https://web.archive.org/web/20240807074508/www.jurnaltv.md/ro/news/2016/3/31/soferii-au-iesit-din-nou-in-strada-10203968/"
url: "https://www.jurnaltv.md/ro/news/2016/3/31/soferii-au-iesit-din-nou-in-strada-10203968/"
language: ro
title: "12 milioane de euro, pentru calificare"
publication: '[[JurnalTV]]'
section: politic
description: "Lupta la titlu &icirc;n Divizia Naţională este cea mai interesantă din ultimii ani, cu Dacia, Sheriff şi Milsami aspirante la primul loc şi implicit,..."
---

# 12 milioane de euro, pentru calificare

Lupta la titlu în Divizia Naţională este cea mai interesantă din ultimii ani, cu Dacia, Sheriff şi Milsami aspirante la primul loc şi implicit, participarea în Liga Campionilor. Presa italiană a aflat cât va lua fiecare echipă calificată în grupe.

UEFA a anunţat în urmă cu o săptămână că premiile pentru participantele în Liga Campionilor vor creşte din sezonul următor cu 25%, până la 1,2 miliarde de euro. Dacă, în acest moment, echipele care ajung în grupele competiţiei primesc 8,6 milioane de euro pentru simpla participare, premiul va creşte din sezonul viitor la 12 milioane, conform La Gazzetta Dello Sport! Şi suma oferită pentru o victorie va creşte cu 50%, de la 1 milion de euro, cât este în prezent, la 1,5 milioane de euro. Câştigătoare finalei de anul viitor va ridica o sumă record, 65 milioane de euro. Suma nu include premiul din market pool!
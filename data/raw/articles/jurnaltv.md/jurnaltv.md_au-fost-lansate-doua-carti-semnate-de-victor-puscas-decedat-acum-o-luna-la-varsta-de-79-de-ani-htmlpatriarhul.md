---
site: "jurnaltv.md"
archive: "https://web.archive.org/web/20240714122603/www.jurnaltv.md/news/3161299dd7a79894/au-fost-lansate-doua-carti-semnate-de-victor-puscas-decedat-acum-o-luna-la-varsta-de-79-de-ani.htmlPatriarhul"
url: "http://www.jurnaltv.md/news/3161299dd7a79894/au-fost-lansate-doua-carti-semnate-de-victor-puscas-decedat-acum-o-luna-la-varsta-de-79-de-ani.htmlPatriarhul"
language: ro
title: "Au fost lansate două cărți semnate de Victor Pușcaș, decedat acum o lună, la vârsta de 79 de ani"
publication: '[[JurnalTV]]'
published: '2023-07-18'
section: novosti
description: "Peste 30 de ani de justiție au încăput în două cărți publicate post-mortem. Monografia ”Autoritatea judecătorească în exercitarea puterii de stat”, semnată de fostul președinte al Curții Constituționale și unul dintre autorii Constituției, Victor Pușcaș, a fost lansată astăzi la Biblioteca Națională. O altă lucrare este despre bibliografia lui Victor Pușcaș, care s-a stins acum o lună, la 79 de ani."
---

# Au fost lansate două cărți semnate de Victor Pușcaș, decedat acum o lună, la vârsta de 79 de ani

Peste 30 de ani de justiție au încăput în două cărți publicate post-mortem. Monografia ”Autoritatea judecătorească în exercitarea puterii de stat”, semnată de fostul președinte al Curții Constituționale și unul dintre autorii Constituției, Victor Pușcaș, a fost lansată astăzi la Biblioteca Națională. O altă lucrare este despre bibliografia lui Victor Pușcaș, care s-a stins acum o lună, la 79 de ani.

Victor Pușcaș a văzut scrierile, dar nu a reușit să le țină în mână, în copertă. ”Aceste cărți sunt foarte utile pentru cei care își doresc să evolueze în domeniul justiției”, a mărturisit prietenul lui Victor Pușcaș, Valeriu Kuciuk, președintele Institutului Justiției Constituționale.

VALERIU KUCIUK, președintele Institutului Justiției Constituționale:*"Această lansare de carte este de fapt un motiv de reculegere, un motiv de a ne aduce aminte, un motiv de a intra în știința dreptului și de intra în tezaurul lui Victor Pușcaș. Aceste lucrări sunt destinate unui public larg, dar în primul rând, tineretului studios, care au îmbrățișat profesia de jurist. Dar în același timp, lucrările sunt predestinate cititorului care se interesează."*

Foștii colegi ai lui Victor Pușcaș spun că aceste două cărți trebuie studiate cu mare atenție.

DUMITRU PULBERE, fost judecător al Curții Constituționale:*"Legea cu privire la Curtea Constituțională, Codul Jurisdicției Constituționale și alte acte normative referitoare la Curtea Constituțională este munca domnului Pușcaș. El a fost cel care a inițiat aceste Legi și a muncit asupra lor. Expresia om al neamului corespunde sută la sută corespunde pentru Victor Pușcaș."*

STANISLAV PAVLOVSCHI, fost judecător la CEDO:*"Sub conducerea domnului Pușcaș a apărut o pleiadă nouă a juriștilor care avea viziuni pro europene și pentru drepturile omului. Victor Pușcaș permanent promova și insista pentru următoarea abordare: drepturile omului trebuie să fie puse mereu în capul mesei. Drepturile omului erau ca un punct de pornire, iar de la acest punct trebuia să mergem înainte și nu înapoi."*

Evenimentul a fost moderat de către Ariana Trofim, nepoata lui Victor Pușcaș.

ARIANA TROFIM, nepoata lui Victor Pușcaș:*"În ultima săptămână de viață noi am vorbit cu el și i-am spus că cărțile sunt gata și le dăm la tipar. La fel l-am întrebat dacă este de acord să le lansăm și să le donăm mai multor studenți, biblioteci și celor care și-ar dori să aibă o carte de a lui. Și el mi-a zis da."*

Monografia ”Victor Pușcaș - personalitate notorie a jurisprudenței naționale” a fost elaborată de Biblioteca publică de drept la 80 de ani de la naștere a lui Victor Pușcaș. Iar monografia ”Autoritatea judecătorească în exercitarea puterii de stat”, cu 178 de pagini, este destinată tuturor celor care studiază dreptul sau promovează principiile de drept. La baza acestei lucrări a stat teza de doctor în drept a autorului, susținută în 2007.Victor Pușcaș s-a născut pe 18 iulie 1943, în satul Arionești. A fost președintele Curții Constituționale, președintele CSM, ministru pentru relații cu Parlamentul. Pușcaș a fost decorat cu medalia ”Meritul Civic” și Ordinul Republicii. De asemenea i s-a acordat titlul de Cetățean de onoare al orașului Austin, capitala statului american Texas.

Victor Pușcaș s-a născut pe 18 iulie 1943, în satul Arionești. A fost președintele Curții Constituționale, președintele CSM, ministru pentru relații cu Parlamentul. Pușcaș a fost decorat cu medalia ”Meritul Civic” și Ordinul Republicii. De asemenea i s-a acordat titlul de Cetățean de onoare al orașului Austin, capitala statului american Texas.
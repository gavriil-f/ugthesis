---
site: "jurnaltv.md"
archive: "https://web.archive.org/web/20240326100559/www.jurnaltv.md/news/698ea68d29c3fbde/companii-afiliate-oligarhilor-fugari-ilan-sor-si-vladimir-andronachi-au-efectuat-tranzactii-dubioase-in-vara-anului-2019.html%0A"
url: "https://www.jurnaltv.md/news/698ea68d29c3fbde/companii-afiliate-oligarhilor-fugari-ilan-sor-si-vladimir-andronachi-au-efectuat-tranzactii-dubioase-in-vara-anului-2019.html%0A"
language: ro
title: "Companii afiliate oligarhilor fugari Ilan Șor și Vladimir Andronachi au efectuat tranzacții dubioase în vara anului 2019"
publication: '[[JurnalTV]]'
published: '2022-07-13'
section: novosti
description: "Figuranții în celebra fraudă bancară din 2014 au continuat să jefuiască Republica Moldova și în 2019. În timpul transferului de putere de la PD la coaliția socialiștilor cu Blocul ACUM, sistemul financiar-bancar era zdruncinat de scheme și combinații dubioase aproape identice cu cele din 2014. Jurnal TV a obținut documente exclusive, care arată că erau implicate mai multe companii atribuite fugarilor Ilan Șor și Vladimir Andronachi, între care „Avia Invest” și „Victoria Leasing”. Tranzacțiile vizau clădirea „GBC”, principalul centru de afaceri al lui Vladimir Plahotniuc."
---

# Companii afiliate oligarhilor fugari Ilan Șor și Vladimir Andronachi au efectuat tranzacții dubioase în vara anului 2019

Figuranții în celebra fraudă bancară din 2014 au continuat să jefuiască Republica Moldova și în 2019. În timpul transferului de putere de la PD la coaliția socialiștilor cu Blocul ACUM, sistemul financiar-bancar era zdruncinat de scheme și combinații dubioase aproape identice cu cele din 2014. Jurnal TV a obținut documente exclusive, care arată că erau implicate mai multe companii atribuite fugarilor Ilan Șor și Vladimir Andronachi, între care „Avia Invest” și „Victoria Leasing”. Tranzacțiile vizau clădirea „GBC”, principalul centru de afaceri al lui Vladimir Plahotniuc.

Potrivit documentelor, pe care din motive de securitate nu le putem arăta, pe 15 aprilie 2019, persoane cu funcții de răspundere de la „Moldovagaz” au dispus transferul a o sută de milioane de lei, în două tranșe, către SRL Moldovatransgaz, cu destinația „plata în avans pentru servicii de transport al gazelor naturale”. În aceeași zi, persoane cu funcții de răspundere de la SRL Moldovatransgaz au transferat suma respectivă către un alt SRL, „Victoria Leasing and Finance”, redenumit ulterior în „Expert Leasing”. Acest SRL aparține soției lui Vladimir Andronachi, fost deputat PD și apropiat al lui Plahotniuc. Tranzacția a fost confirmată pentru Jurnal TV de către președintele Moldovagaz, Vadim Ceban.

VADIM CEBAN, președinte Moldovagaz:*"-Cunoaștem acest caz, a fost dat un împrumut către Victoria Leasing SRL, ulterior Victoria Leasing a închis acest împrumut peste câteva luni."*

Detalii aflați la emisiunea Secretele Puterii din această seară.
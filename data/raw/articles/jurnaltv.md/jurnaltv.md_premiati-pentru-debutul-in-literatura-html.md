---
site: "jurnaltv.md"
archive: "https://web.archive.org/web/20240706090345/www.jurnaltv.md/news/f1b9c145e6310882/premiati-pentru-debutul-in-literatura.html"
url: "https://www.jurnaltv.md/news/f1b9c145e6310882/premiati-pentru-debutul-in-literatura.html"
language: ro
title: "Premiați pentru debutul în literatură"
publication: '[[JurnalTV]]'
published: '2023-02-28'
section: novosti
description: "La Biblioteca municipală „Bogdan Petriceicu Hașdeu” s-a desfășurat astăzi, pentru al patrulea an consecutiv, Gala premiilor pentru debut în literatură. Autorii cărților au fost selectați prin intermediul unui concurs, iar câștigătorii au primit diplome, flori și premii bănești."
---

# Premiați pentru debutul în literatură

La Biblioteca municipală „Bogdan Petriceicu Hașdeu” s-a desfășurat astăzi, pentru al patrulea an consecutiv, Gala premiilor pentru debut în literatură. Autorii cărților au fost selectați prin intermediul unui concurs, iar câștigătorii au primit diplome, flori și premii bănești.

A scrie o carte nu este atât de ușor, afirmă participanții. Totuși, sunt bucuroși că munca depusă a fost apreciată.

MARIA IVANOV, scriitoare:*"M-a motivat dorința de a valida încă odată cartea și de a-mi demonstra încă o dată că ceea ce am trăit merită să fie scris în această carte."*

Juriul a decis să-i premieze pe tinerii scriitori, care au excelat în poezie, proză și critică literară.

CONSTANTIN IVANOV, scriitor:*"Este o cercetare care se încadrează la critica literară și vizează investigarea unei probleme. Este vorba despre problema răului reflectat în creațiile literare."*

Această tânără a fost premiată anul trecut în cadrul acestui concurs. Acum, prima ei carte cu poezii poate fi găsită în librăriile din Chișinău, București și alte orașe.

AUGUSTINA VISAN, scriitoare:*"Este o anumită tematică - copilăria mea. Este ceea ce am trăit eu. Majoritatea din ele sunt reale, ceea ce am simțit, ce copilărie am avut."*

MARIANA HARJEVSCHI, director al Bibliotecii municipale „B.P Hașdeu”:*"Ne bucură faptul că din an în an vin lucrări publicate atât în Republica Moldova, cât și peste hotare. La edituri apreciate și în România de exemplu. Ne bucură și faptul că țin legătură cu biblioteca tinerii care au fost cititori ai bibliotecii."*

Gala Premiilor pentru debut în literatură este la a patra ediție, iar la concurs s-au înscris zece participanți.
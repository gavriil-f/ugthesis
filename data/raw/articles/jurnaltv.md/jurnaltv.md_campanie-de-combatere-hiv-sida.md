---
site: "jurnaltv.md"
archive: "https://web.archive.org/web/20240702185623/www.jurnaltv.md/ro/news/2015/11/26/campanie-de-combatere-hiv-sida-"
url: "http://www.jurnaltv.md/ro/news/2015/11/26/campanie-de-combatere-hiv-sida-"
language: ro
title: "Ziua Recunoștinței la Ambasada SUA"
publication: '[[JurnalTV]]'
section: politic
description: "Americanii din &icirc;ntreaga lume sărbătoresc astăzi Ziua Recunoştinţei. Printre ei sunt şi angajaţii Ambasadei Statelor Unite de la Chișinău. &Icirc;ntr-un..."
---

# Ziua Recunoștinței la Ambasada SUA

Americanii din întreaga lume sărbătoresc astăzi Ziua Recunoştinţei. Printre ei sunt şi angajaţii Ambasadei Statelor Unite de la Chișinău. Într-un filmuleț realizat cu această ocazie, câţiva dintre reprezentanţii misiunii diplomatice au spus pentru ce sunt recunoscători Republicii Moldova.

Americanii au instituit Ziua Recunoştinţei pentru a-i mulţumi lui Dumnezeu pentru recoltele bogate din anul respectiv. Este o sărbătoare de familie, în care membrii acesteia se reunesc în jurul unei mese festive de la care nu lipsesc friptura de curcan și plăcinta de dovleac. Astfel marchează Ziua Recunoștinței și angajaţii Ambasadei SUA la Chișinău. Într-un filmuleț postat pe pagina de Facebook a misiunii diplomatice, ambasadorul James Pettit spune că este recunoscător Republicii Moldova pentru oamenii interesanți pe care i-a cunoscut și tinerii dornici de a face schimbări în țară.

Consulului Dawn Michelle Roberts îi place vinul pe care îl avem.

Reprezentanţii Ambasadei Statelor Unite ale Americii de la Chișinău au adăugat că sunt recunoscători pentru bucatele gustoase și tradițiile moldovenești, care sunt frumoase. Ziua Recunoştinţei este sărbătorită anual de americani în ultima zi de joi din luna noiembrie. În Statele Unite, cele mai multe întreprinderi sunt închise în această zi, pentru a le permite angajaţilor să fie alături de membrii familiei.
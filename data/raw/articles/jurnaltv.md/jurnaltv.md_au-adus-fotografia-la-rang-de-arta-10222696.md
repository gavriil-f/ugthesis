---
site: "jurnaltv.md"
archive: "https://web.archive.org/web/20240324202434/www.jurnaltv.md/ro/news/2016/6/18/au-adus-fotografia-la-rang-de-arta-10222696/"
url: "https://www.jurnaltv.md/ro/news/2016/6/18/au-adus-fotografia-la-rang-de-arta-10222696/"
language: ro
title: "Corturi de prim-ajutor împotriva arşiţei"
publication: '[[JurnalTV]]'
section: politic
description: "&Icirc;ncep&acirc;nd de m&acirc;ine, Serviciul Protecţiei Civile şi Situaţiilor Excepţionale va instala corturi mobile de prim-ajutor pentru persoanele..."
---

# Corturi de prim-ajutor împotriva arşiţei

Începând de mâine, Serviciul Protecţiei Civile şi Situaţiilor Excepţionale va instala corturi mobile de prim-ajutor pentru persoanele care sunt vulnerabile pe timp de caniculă. Punctele de reabilitare vor fi amplasate în mai multe localităţi din republică, printre care municipiul Chişinău, Bălţi, dar şi la sud, în oraşele Cahul şi Comrat.

În capitală vor fi amplasate cinci corturi, în municipiul Bălți- două, iar în orașele Cahul și Comrat câte unul. Oamenii se pot adresa pentru a bea apă şi a se proteja de soare în intervalul orelor 11.00 – 18.00. În caz de necesitate, salvatorii vor acorda primul ajutor calificat. În următoarele zile, temperatura maximă a aerului după orele amiezii va atinge valori de până la +33°C şi mai mult. Potrivit Serviciului Hidrometeorologic de stat, codul galben de caniculă rămâne valabil până pe 23 iunie, iar pentru această noapte, meteorologii au emis cod galben de ploi. Astfel, sunt prognozate averse cu grindină şi vijelie în rafale de până la 15-20 metri pe secundă pe întreg teritoriul ţării.
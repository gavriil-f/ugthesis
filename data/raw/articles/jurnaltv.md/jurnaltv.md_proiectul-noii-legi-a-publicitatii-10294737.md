---
site: "jurnaltv.md"
archive: "https://web.archive.org/web/20240606144907/jurnaltv.md/ro/news/2017/7/25/proiectul-noii-legi-a-publicitatii-10294737/"
url: "https://jurnaltv.md/ro/news/2017/7/25/proiectul-noii-legi-a-publicitatii-10294737/"
language: ro
title: "Fântânile din Vatican, închise"
publication: '[[JurnalTV]]'
section: politic
description: "Celebrele f&acirc;nt&acirc;ni arteziene de la Vatican au fost &icirc;nchise. Autoritățile au fost forțate să ia o astfel de măsură din cauza secetei,..."
---

# Fântânile din Vatican, închise

Celebrele fântâni arteziene de la Vatican au fost închise. Autoritățile au fost forțate să ia o astfel de măsură din cauza secetei, care afectează grav Roma, dar și întreaga peninsulă. În acest fel, italienii speră să economisească cât mai multă apă în contextul în care în regiune au căzut cu 80 la sută mai puţine precipitaţii față de normalul acestei perioade. Este pentru prima dată când Vaticanul închide aproximativ o sută de fântâni arteziene, inclusiv cele din Piața Sfântului Petru. Se întâmplă în contextul crizei de apă cu care se confruntă Roma, acolo unde rezervele de apă sunt în pericol din cauza unei veri neobișnuit de secetoase.

Între timp, autoritățile din capitala Italiei intenționează să raționalizeze apa pentru locuitorii orașului. Ei ar putea să ofere oamenilor apă cu porția, doar opt ore pe zi. Seceta a cuprins întreg sudul Europei, iar în unele regiuni a fost anunţată deja stare de calamitate naturală.
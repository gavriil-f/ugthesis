---
site: "jurnaltv.md"
archive: "https://web.archive.org/web/20240406060400/www.jurnaltv.md/ro/news/2017/10/3/-si-punctum-28-septembrie-10303305/"
url: "https://www.jurnaltv.md/ro/news/2017/10/3/-si-punctum-28-septembrie-10303305/"
language: ro
title: "Protest la Ministerul Transporturilor"
publication: '[[JurnalTV]]'
section: politic
description: "După ce pe parcursul a două săptăm&acirc;ni au pichetat sediile mai multor instituţii de stat și partide, protestatarii..."
---

# Protest la Ministerul Transporturilor

După ce pe parcursul a două săptămâni au pichetat sediile mai multor instituţii de stat și partide, protestatarii din Piaţa Marii Adunări Naţionale au manifestat în faţa Ministerului Transporturilor. Oamenii au scandat: "Nu opriţi transportul" şi "Chirinciuc, nu uita, Calea Ferată nu-i a ta". Protestatarii au cerut ca pe data de 4 octombrie, când va fi organizat un miting antiguvernamental la Chişinău, să nu mai fie blocat transportul, aşa cum, spun ei, că s-a întâmplat pe 6 septembrie.În faţa protestatarilor a ieşit viceministrul Transporturilor Vitalie Rapcea. Funcţionarul a dat asigurări că pe 4 octombrie, nicio cursă de tren, autobuz sau microbuz nu va fi sistată, iar unităţile de transport vor circula conform graficului, fără întârzieri.În drum spre Ministerul Transporturilor, manifestanţii au pichetat Preşedinţia, unde au cerut din nou demisia preşedintelui ţării, Nicolae Timofti, hotelul "Codru", despre care în presă s-a scris că i-ar aparţine prim-vicepreşedintelui Partidului Democrat, oligarhului Vladimir Plahotniuc, şi Casa Sindicatelor, instituție despre care spun că ar fi acaparată politic.Nimeni dintre cei vizaţi nu au ieşit în faţa protestatarilor pentru a oferi o reacţie. Amintim că pe 6 septembrie, numeroşi oameni au declarat că nu au putut să ajungă la protestul organizat în Piaţa Marii Adunări Naţionale, de către Platforma Civică "Demnitate şi Adevăr", deoarece trenurile de pe liniile Ungheni-Chişinău şi Ocniţa-Chişinău s-ar fi defectat. Reprezentanţii ministerului Transporturilor au declarat că a fost pornită o anchetă pe acest caz.

După ce pe parcursul a două săptămâni au pichetat sediile mai multor instituţii de stat și partide, protestatarii din Piaţa Marii Adunări Naţionale au manifestat în faţa Ministerului Transporturilor. Oamenii au scandat: "Nu opriţi transportul" şi "Chirinciuc, nu uita, Calea Ferată nu-i a ta". Protestatarii au cerut ca pe data de 4 octombrie, când va fi organizat un miting antiguvernamental la Chişinău, să nu mai fie blocat transportul, aşa cum, spun ei, că s-a întâmplat pe 6 septembrie.

În faţa protestatarilor a ieşit viceministrul Transporturilor Vitalie Rapcea. Funcţionarul a dat asigurări că pe 4 octombrie, nicio cursă de tren, autobuz sau microbuz nu va fi sistată, iar unităţile de transport vor circula conform graficului, fără întârzieri.

În drum spre Ministerul Transporturilor, manifestanţii au pichetat Preşedinţia, unde au cerut din nou demisia preşedintelui ţării, Nicolae Timofti, hotelul "Codru", despre care în presă s-a scris că i-ar aparţine prim-vicepreşedintelui Partidului Democrat, oligarhului Vladimir Plahotniuc, şi Casa Sindicatelor, instituție despre care spun că ar fi acaparată politic.

Nimeni dintre cei vizaţi nu au ieşit în faţa protestatarilor pentru a oferi o reacţie. Amintim că pe 6 septembrie, numeroşi oameni au declarat că nu au putut să ajungă la protestul organizat în Piaţa Marii Adunări Naţionale, de către Platforma Civică "Demnitate şi Adevăr", deoarece trenurile de pe liniile Ungheni-Chişinău şi Ocniţa-Chişinău s-ar fi defectat. Reprezentanţii ministerului Transporturilor au declarat că a fost pornită o anchetă pe acest caz.
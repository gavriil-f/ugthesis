---
site: "jurnaltv.md"
archive: "https://web.archive.org/web/20240521042423/www.jurnaltv.md/news/c7bae6850b127b91/au-interdictie-de-a-difuza-publicitate.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/c7bae6850b127b91/au-interdictie-de-a-difuza-publicitate.html"
language: ro
title: "Au interdicție de a difuza publicitate"
publication: '[[JurnalTV]]'
published: '2024-05-16'
section: novosti
description: "În premieră, mai multe posturi de televiziune au primit interdicția de a difuza timp de o zi publicitate. Este vorba despre PRO TV Chișinău, Canal Regional, 7 TV și Cinema 1."
---

# Au interdicție de a difuza publicitate

În premieră, mai multe posturi de televiziune au primit interdicția de a difuza timp de o zi publicitate. Este vorba despre PRO TV Chișinău, Canal Regional, 7 TV și Cinema 1.

Controlul Consiliului Audiovizualului, care a inclus 15 servicii de televiziune, a arătat că cinci posturi TV nu au respectat cota de produs local, patru – cota programelor în limba română, șase – cea de produs difuzat în orele de maximă audiență. Alte șase posturi TV nu au avut suficiente programe în primă difuzare. Suma amenzilor aplicate este de 469 de mii de lei. Printre furnizorii media sancționați se numără și „One TV”, „Star TV”, „TVC 21”, „Agro TV Moldova” și „TV Găgăuzia”.
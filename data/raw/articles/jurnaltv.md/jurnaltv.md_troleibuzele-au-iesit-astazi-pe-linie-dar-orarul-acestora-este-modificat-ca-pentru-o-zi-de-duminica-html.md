---
site: "jurnaltv.md"
archive: "https://web.archive.org/web/20240419234919/www.jurnaltv.md/news/bf2655e5e0870a98/troleibuzele-au-iesit-astazi-pe-linie-dar-orarul-acestora-este-modificat-ca-pentru-o-zi-de-duminica.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/bf2655e5e0870a98/troleibuzele-au-iesit-astazi-pe-linie-dar-orarul-acestora-este-modificat-ca-pentru-o-zi-de-duminica.html"
language: ro
title: "Troleibuzele au ieșit astăzi pe linie, dar orarul acestora este modificat ca pentru o zi de duminică"
publication: '[[JurnalTV]]'
published: '2024-01-09'
section: novosti
description: "Troleibuzele au ieșit astăzi pe linie, dar Regia transport electric a decis că mașinile să circule conform unui orar de duminică, adică cu interval extins de așteptare. Oamenii sunt nevoiți să stea în stații și câte o oră, pe un ger de minus zece grade."
---

# Troleibuzele au ieșit astăzi pe linie, dar orarul acestora este modificat ca pentru o zi de duminică

Troleibuzele au ieșit astăzi pe linie, dar Regia transport electric a decis că mașinile să circule conform unui orar de duminică, adică cu interval extins de așteptare. Oamenii sunt nevoiți să stea în stații și câte o oră, pe un ger de minus zece grade.

Autoritățile municipale afirmau în dimineața zilei că depun eforturi sporite pentru redresarea situației. După ce au lipsit ieri pe străzi, astăzi troleibuzele au ieșit pe linii, dar nu așa cum s-ar cuveni într-o zi plină de muncă. În după amiaza zilei, am primit semnale de la telespectatori că timpul de așteptare în stații este de până la oră, în unele sectoare. Noi am sunat la Regia Transport electric să obținem o explicației a stării de lucruri. Ofițerul de presă al instituției ne-a spus doar că în aceste condiții, transportul public poate ajunge cu abateri de la orar de la 45 de minute până la o oră. Alte explicații nu au fost date. Ce spuneau locuitorii orașului la diferite ore ale zilei, vedeți în continuare.

Circulația troleibuzelor a fost reluată, dar nu la capacitățile obișnuite, spun responsabilii de la Regia transport electric.

DORIN CIORNÎI, șeful RTEC:*"În această noapte 12 unități de transport troleibuzele cu propuse autonomă la fel au activat pentru reținerea depunerii chiciurii pe rețeaua de contact. Deci toate resursele întreprinderii sunt îndreptate pentru asigurarea și menținerea condițiilor circulația troleibuzelor. Astfel 223 de unități astăzi activează și asigură transportarea pasagerilor. Avem patru unități de tehnică deszăpezire, patru echipe de intervenție a serviciilor rețele electrice, trei camioane de tractoare și deja tot efectivul personalului liniar."*

Potrivit șefului Regiei Transport Electric, astăzi și mâine troleibuzele și autobuzele circulă conform orarului de duminică, cu mici ajustări.
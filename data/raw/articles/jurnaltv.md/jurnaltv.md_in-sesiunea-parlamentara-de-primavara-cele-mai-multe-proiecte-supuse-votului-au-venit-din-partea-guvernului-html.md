---
site: "jurnaltv.md"
archive: "https://web.archive.org/web/20240820081140/www.jurnaltv.md/news/ac29fe69f55f285e/in-sesiunea-parlamentara-de-primavara-cele-mai-multe-proiecte-supuse-votului-au-venit-din-partea-guvernului.html"
url: "https://www.jurnaltv.md/news/ac29fe69f55f285e/in-sesiunea-parlamentara-de-primavara-cele-mai-multe-proiecte-supuse-votului-au-venit-din-partea-guvernului.html"
language: ro
title: "În sesiunea parlamentară de primăvară, cele mai multe proiecte supuse votului au venit din partea Guvernului"
publication: '[[JurnalTV]]'
published: '2024-08-06'
section: novosti
description: "În sesiunea parlamentară de primăvară, care s-a încheiat pe 31 iulie, cele mai multe proiecte supuse votului au venit din partea Guvernului. Potrivit unui raport publicat azi de Promo-LEX, din partea deputaților au fost puse în discuție 36% din totalul proiectelor de lege dezbătute, iar din partea Președinției - 9%."
---

# În sesiunea parlamentară de primăvară, cele mai multe proiecte supuse votului au venit din partea Guvernului

În sesiunea parlamentară de primăvară, care s-a încheiat pe 31 iulie, cele mai multe proiecte supuse votului au venit din partea Guvernului. Potrivit unui raport publicat azi de Promo-LEX, din partea deputaților au fost puse în discuție 36% din totalul proiectelor de lege dezbătute, iar din partea Președinției - 9%.

Potrivit raportului, în sesiunea de toamnă 2023, când au fost supuse votului 313 proiecte, la fel, 55% au fost elaborate la Guvern, fiind urmat de inițiativele deputaților în proporție de 33% și Președinție, cu 12%. În sesiunea de primăvară 2024, deputații s-au întrunit în 20 ședințe, iar în sesiunea de toamnă 2023 – în 14.

RAPORT PROMO-LEX:*"Economie, finanțe, fiscal sunt domeniile cel mai mult vizate în proiectele de acte normative, în sesiunea de primăvară 2024, cu o pondere de peste 28% din numărul total de proiecte. La justiție, ponderea a fost de 16% din numărul total de proiecte, la afaceri interne, securitate și apărare - de aproape 12% din numărul total de proiecte."*

Domeniile care au fost mai puțin abordate în Parlament, în sesiunea de primăvară, sunt: drepturile omului - cu o pondere de 0,5% din numărul total de proiecte; electoral – cu o pondere de 0,8% din numărul total de proiecte; infrastructura și dezvoltarea regională - cu o pondere de 1,4% din numărul total de proiecte.În sesiunea de primăvară 2024 au fost aprobate în prima lectură 117 documente, în a doua lectură – 129, dintre care 31 au fost votate în două lecturi în aceeași ședință, iar nouă proiecte de acte normative au fost adoptate în a treia lectură, mai arată raportul Promo-LEX.

În sesiunea de primăvară 2024 au fost aprobate în prima lectură 117 documente, în a doua lectură – 129, dintre care 31 au fost votate în două lecturi în aceeași ședință, iar nouă proiecte de acte normative au fost adoptate în a treia lectură, mai arată raportul Promo-LEX.
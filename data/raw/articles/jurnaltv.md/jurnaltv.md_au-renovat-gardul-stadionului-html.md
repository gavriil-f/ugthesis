---
site: "jurnaltv.md"
archive: "https://web.archive.org/web/20241204202637/www.jurnaltv.md/news/65389f3b9e07d93e/au-renovat-gardul-stadionului.html"
url: "https://www.jurnaltv.md/news/65389f3b9e07d93e/au-renovat-gardul-stadionului.html"
language: ro
title: "Au renovat gardul stadionului"
publication: '[[JurnalTV]]'
published: '2024-08-14'
section: novosti
description: "Stadionul din comuna Bleșteni, raionul Edineț, este acum mai frumos datorită întregii comunități. Localnicii și-au unit forțele și au renovat împreună gardul stadionului. Oamenii spun că s-au mobilizat pentru a face satul mai atractiv pentru copii și tineri. Urmează un reportaj realizat de colegii noștri de la TV Nord."
---

# Au renovat gardul stadionului

Stadionul din comuna Bleșteni, raionul Edineț, este acum mai frumos datorită întregii comunități. Localnicii și-au unit forțele și au renovat împreună gardul stadionului. Oamenii spun că s-au mobilizat pentru a face satul mai atractiv pentru copii și tineri. Urmează un reportaj realizat de colegii noștri de la TV Nord.

Locuitorii satului spun că nu se vor opri la vopsirea gardului. Aceștia planifică o serie de proiecte de renovare pentru a face satul mai frumos.

Localnicii de aici sunt un exemplu care arată că oamenii pot contribui la înfrumusețarea satului, a subliniat primarul comunei Bleșteni, Liviu Beltei.

LIVIU BELTEI, primarul comunei Bleșteni:*"Vreau să accentuez pentru că, într-adevăr, inițiativa a venit din partea asociației băștinașilor. Administrația publică nu dispunea de mijloace în prezent pentru a iniția asemenea tip de lucrări. Pentru că la prima vedere, te uiți așa că ar putea părea simplu, dar sunt costuri. Dar e mult mai plăcut, atunci când vezi când se asociază, când se contribuie, care și cu cât poate, indiferent, care cu munca, care cu bani, cu mijloace, care și-a luat inițiativa de a face porți la stadion."*

NATALIA SLEPUHIN, coordonatoare de proiect: "*Activitatea de astăzi se desfășoară în cadrul proiectului „Voluntariat pentru comunități mai puternice”, implementat de Asociația „Primăria Mea” cu sprijinul USAID. Scopul acestui proiect este de a promova voluntariatul în Republica Moldova, iar satul Bleșteni este un exemplu bun spre faptul că oamenii se implică în activități de voluntariat pentru a înfrumuseța și a contribui la îmbunătățirea localității lor."*

Comuna Bleșteni a mai câștigat un proiect în anul 2023 privind renovarea căii de acces la edificiul Centrului Comunitar Multifuncțional. Proiectul a fost implementat cu succes.
---
site: "jurnaltv.md"
archive: "https://web.archive.org/web/20240501164815/www.jurnaltv.md/news/53338dff7a2228f3/vanturile-valurile-in-format-inedit.html"
url: "https://www.jurnaltv.md/news/53338dff7a2228f3/vanturile-valurile-in-format-inedit.html"
language: ro
title: "„Vânturile, valurile”, în format inedit"
publication: '[[JurnalTV]]'
published: '2024-04-30'
section: novosti
description: "Echipa de creație a emisiunii TV „Vânturile, Valurile” iese din platoul de filmare și vă invită să fiți primul spectator offline. Realizatorul emisiunii Val Butnaru invită publicul să descopere istorii și destine într-un format inedit la Teatrul Fără Nume, pe 14 mai. Care sunt surprizele și invitații serii, aflați din cele ce urmează."
---

# „Vânturile, valurile”, în format inedit

Echipa de creație a emisiunii TV „Vânturile, Valurile” iese din platoul de filmare și vă invită să fiți primul spectator offline. Realizatorul emisiunii Val Butnaru invită publicul să descopere istorii și destine într-un format inedit la Teatrul Fără Nume, pe 14 mai. Care sunt surprizele și invitații serii, aflați din cele ce urmează.

GABI MARCU, producător general Jurnal TV:*"Vor fi provocați și spectatorii de către autorul emisiunii „Vânturile, Valurile”. Domnul Val Butnaru a spus că pregătește o discuție cu publicul său, care în sfârșit îl va vedea la față. Am zis să fie un eveniment cât se poate de călduros, pentru a vorbi într-o comunitate din ce în ce mai largă despre destinul uman, despre sufletul-pereche, despre tot ce înseamnă arta și cultura."*

La emisiunea-concert, invitații își vor împărtăși experiențele, trăirile și provocările, iar trupa „Misha Grossu&Band” îi va acompania stilistic pe Cătalin Josan, Pasha Parfeni, Cristina Scarlat și pe alți artiști.

GABI MARCU, producător general Jurnal TV:*"Credem că e loc pentru toată lumea, important e să vă grăbiți, e chiar la mijlocul lunii mai, într-o sală fantastică a Teatrului Fără Nume. Am decis că este cea mai bună locație pentru premiera acestui eveniment."*

Emisiunea-concert „Vânturile, Valurile” va avea loc pe 14 mai, la Teatrul Fără Nume. Biletele pot fi procurate online.
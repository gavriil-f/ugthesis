---
site: "jurnaltv.md"
archive: "https://web.archive.org/web/20240705222504/www.jurnaltv.md/news/38cd537292328af0/in-scuarul-centrului-stiintific-international-mihai-eminescu-din-chisinau-au-fost-plantati-sase-tei.html"
url: "https://www.jurnaltv.md/news/38cd537292328af0/in-scuarul-centrului-stiintific-international-mihai-eminescu-din-chisinau-au-fost-plantati-sase-tei.html"
language: ro
title: "În scuarul Centrului Științific Internațional „Mihai Eminescu” din Chișinău au fost plantați șase tei"
publication: '[[JurnalTV]]'
published: '2020-08-31'
section: novosti
description: "O ceremonie mai puțin obișnuită a avut loc astăzi în scuarul Centrului Științific „Mihai Eminescu” din Chișinău. Cu ocazia Zilei Limbii Române, acolo au fost plantați șase tei. Autorii inițiativei speră că, în anii ce vor veni, va crește numărul puieților de tei, copacul-simbol al Luceafărului poeziei românești, iar în preajma lor se va aduna multă lume bună."
---

# În scuarul Centrului Științific Internațional „Mihai Eminescu” din Chișinău au fost plantați șase tei

O ceremonie mai puțin obișnuită a avut loc astăzi în scuarul Centrului Științific „Mihai Eminescu” din Chișinău. Cu ocazia Zilei Limbii Române, acolo au fost plantați șase tei. Autorii inițiativei speră că, în anii ce vor veni, va crește numărul puieților de tei, copacul-simbol al Luceafărului poeziei românești, iar în preajma lor se va aduna multă lume bună.

MIHAI CIMPOI, academician, eminescolog:*"În primul rând este copacul lui Eminescu, copacul simbol, care, la el e un fel de axis mundi, loc de unde începe universul.Așa cum spun botaniștii, trăiește o mie de ani. Deci, e posteritatea lui Eminescu."*

Tinerii copaci au între cinci și șapte ani. Au fost aduși de la o pepinieră, special pentru a fi plantați în scuarul Centrului Științific Internațional „Mihai Eminescu” din Chișinău.

MIHAI CIMPOI, academician, eminescolog:*"Ne-am gândit în primul rând la un scuar, care să adune în primul rând cântăreți de muzică populară și ușoară, recitatori din Eminescu, actori, scriitori. Iată acest scuar, așa, bună-parte este făcut."*

ELENA DABIJA, directoarea Centrului Academic „Mihai Eminescu”:*"Eu îmi doresc ca tinerii îndrăgostiți să stea la umbra acestor tei, copiii tineri să savureze mirosul florilor de tei peste vreme, iar noi să ne bucurăm că la vremea noastră am realizat aceste fapte frumoase."*

La sădirea teilor au contribuit și scriitorii prezenți la eveniment.

VALERIU MATEI, directorul Institutului Cultural „Mihai Eminescu”:*" - A fost greu? - Nu este greu. Sunt obișnuit cu plantarea pomilor. Cred că în viața mea am plantat sute de pomi, și sunt bine Slavă Domnului, și cei pomii care dau rod, sunt cu rod bun."*

IULIAN FILIP, poet:*"Teiul eminescian vine la fortificarea acestei adrese spirituale pentru Chișinău."*

Anul acesta, Centrul Științific „Mihai Eminescu” din Chișinăus împlinește 20 de ani de la fondare.
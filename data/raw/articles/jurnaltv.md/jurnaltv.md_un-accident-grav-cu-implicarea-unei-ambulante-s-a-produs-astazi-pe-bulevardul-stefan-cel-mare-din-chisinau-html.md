---
site: "jurnaltv.md"
archive: "https://web.archive.org/web/20240204125516/www.jurnaltv.md/news/7d99a86b38247944/un-accident-grav-cu-implicarea-unei-ambulante-s-a-produs-astazi-pe-bulevardul-stefan-cel-mare-din-chisinau.html"
url: "https://www.jurnaltv.md/news/7d99a86b38247944/un-accident-grav-cu-implicarea-unei-ambulante-s-a-produs-astazi-pe-bulevardul-stefan-cel-mare-din-chisinau.html"
language: ro
title: "Un accident grav cu implicarea unei ambulanțe s-a produs astăzi pe bulevardul Ștefan cel Mare din Chișinău"
publication: '[[JurnalTV]]'
published: '2024-02-02'
section: novosti
description: "Un accident grav cu implicarea unei ambulanțe s-a produs astăzi pe bulevardul Ștefan cel Mare din Chișinău. Patru persoane, inclusiv medici, au fost rănite și au fost transportate la spital."
---

# Un accident grav cu implicarea unei ambulanțe s-a produs astăzi pe bulevardul Ștefan cel Mare din Chișinău

Un accident grav cu implicarea unei ambulanțe s-a produs astăzi pe bulevardul Ștefan cel Mare din Chișinău. Patru persoane, inclusiv medici, au fost rănite și au fost transportate la spital.

În urma impactului cu un automobil Dacia, ambulanța s-a izbit într-un pilon, iar autoturismul a fost proiectat pe partea opusă a carosabilului. Potrivit oamenilor legii, ambulanța se deplasa cu girofarul și semnalul sonor conectat, având la bord un pacient. Ofițerul de presă al Poliției Chișinău, Natalia Stati, a precizat că în urma accidentului au fost răniți doi lucrători medicali, care se aflau în ambulanță, dar și șoferul, și pasagerul din autoturism. A fost inițiată o anchetă pentru stabilirea tuturor circumstanțelor.
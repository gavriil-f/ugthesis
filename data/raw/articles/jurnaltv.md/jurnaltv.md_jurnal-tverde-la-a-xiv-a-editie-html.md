---
site: "jurnaltv.md"
archive: "https://web.archive.org/web/20240915212431/www.jurnaltv.md/news/cfed09b234d8e8c3/jurnal-tverde-la-a-xiv-a-editie.html"
url: "https://www.jurnaltv.md/news/cfed09b234d8e8c3/jurnal-tverde-la-a-xiv-a-editie.html"
language: ro
title: "Jurnal TVerde, la a XIV-a ediție"
publication: '[[JurnalTV]]'
published: '2024-04-19'
section: novosti
description: "Postul nostru de televiziune își respectă tradiția și va desfășura mâine cea de-a XIV-a ediție a campaniei Jurnal TVerde. În acest an, vom face ordine în Scuarul Jurnal TV din Parcul „Valea morilor” și vom planta acolo peste 300 de arbuști. Programul evenimentului prevede și un episod special pentru copii."
---

# Jurnal TVerde, la a XIV-a ediție

Postul nostru de televiziune își respectă tradiția și va desfășura mâine cea de-a XIV-a ediție a campaniei Jurnal TVerde. În acest an, vom face ordine în Scuarul Jurnal TV din Parcul „Valea morilor” și vom planta acolo peste 300 de arbuști. Programul evenimentului prevede și un episod special pentru copii.

GABI MARCU, producător general Jurnal TV:*"O tradiție fantastică, așa cum ni se cuvine nouă, unui popor, neam muncitor, este în fiecare primăvară să înverzim locul în care trăim. Vom merge de această dată să plantăm peste 327 de plante decorative. E un scuar, pe care l-am mai amenajat și în alți ani, unde am instalat tabla de șah, anul acesta am făcut tabla cât se poate de frumoasă și durabilă."*

Sâmbătă, 20 aprilie, începând cu ora 10: 00, vă așteptăm în Scuarul Jurnal TV cu muzică și voie bună, pentru a înverzi și mai mult Parcul „Valea morilor”.

GABI MARCU, producător general Jurnal TV:*"Plus la toate, acele peste 426 de mii de ouă de ciocolată, vor aștepta copii, vor fi împrăștiate, și vor aștepta copiii în marea vânătoare. Vă îndemnăm și pe voi să vă alăturați acestei campanii."*

Ajunsă la cea de-a XIV-a ediție, campania Jurnal TVerde, lansată în 2010, are drept scop salubrizarea și protejarea spațiilor verzi din Chișinău.De-a lungul anilor, ne-am implicat nemărginit cu toții, alături de dumneavoastră, telespectatorii noștri. Am adunat tone de gunoaie din cele mai importante parcuri, am sădit copaci și flori, am amenajat spații de odihnă și am făcut din asta o tradiție - pentru un viitor sigur și verde.

De-a lungul anilor, ne-am implicat nemărginit cu toții, alături de dumneavoastră, telespectatorii noștri. Am adunat tone de gunoaie din cele mai importante parcuri, am sădit copaci și flori, am amenajat spații de odihnă și am făcut din asta o tradiție - pentru un viitor sigur și verde.
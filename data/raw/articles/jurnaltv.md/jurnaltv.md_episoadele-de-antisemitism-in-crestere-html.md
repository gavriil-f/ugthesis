---
site: "jurnaltv.md"
archive: "https://web.archive.org/web/20240219021411/www.jurnaltv.md/news/b3346057bd26980c/episoadele-de-antisemitism-in-crestere.html"
url: "https://www.jurnaltv.md/news/b3346057bd26980c/episoadele-de-antisemitism-in-crestere.html"
language: ro
title: "Episoadele de antisemitism, în creștere"
publication: '[[JurnalTV]]'
published: '2023-11-08'
section: novosti
description: "Gradul de antisemitism a crescut considerabil în întreaga lume, în ultima perioadă. Declarația a fost făcută de directorul Comunității Evreiești din Republica Moldova, Aliona Grossu, în cadrul unui interviu pentru Jurnal TV. Potrivit ei, de mai bine de o lună, de când au izbucnit violențele în Israel și în Fâșia Gaza, evreii nu se mai simt în siguranță în propriile case, iar numărul sesizărilor de discriminare crește alarmant, în special în mediul online."
---

# Episoadele de antisemitism, în creștere

Gradul de antisemitism a crescut considerabil în întreaga lume, în ultima perioadă. Declarația a fost făcută de directorul Comunității Evreiești din Republica Moldova, Aliona Grossu, în cadrul unui interviu pentru Jurnal TV. Potrivit ei, de mai bine de o lună, de când au izbucnit violențele în Israel și în Fâșia Gaza, evreii nu se mai simt în siguranță în propriile case, iar numărul sesizărilor de discriminare crește alarmant, în special în mediul online.

ALIONA GROSSU, directorul Comunității Evreiești din Republica Moldova:*"Gradul de antisemitism a crescut considerabil. Dacă încercăm să vedem ce se întâmplă în lume, nu doar în Israel, atunci trebuie să recunoaștem că, de fapt, s-a stârnit un val puternic care a adus niște consecințe foarte și foarte îngrijorătoare pentru noi."*

Una din problemele pe care la întâmpină evreii este distribuirea în spațiul online a informațiilor false, denigratoare.

ALIONA GROSSU, directorul Comunității Evreiești din Republica Moldova:*"Trebuie să recunoaștem că în rețelele informaționale, în special online, incitarea la ură a crescut e exponențial. Practic oricare articol sau oricare interviu, care tangențial sau direct atinge acest subiect, el este urmat de o sumedenie de comentarii."*

De mai bine de o lună, de când a început războiul în Israel, numărul sesizărilor din partea evreilor a crescut. Aliona Grossu spune că această situație este alarmantă, iar mulți evrei nu se simt în siguranță.

ALIONA GROSSU, directorul Comunității Evreiești din Republica Moldova:*"Din păcate, avem zeci de sesizări. Lumea urmărește tot ce se petrece în jur. Se simte în nesiguranță."*

Cumunitatea Evreiască din Republica Moldova îndeamnă cetățenii să nu recurgă la acte de discriminare în bază de religie sau etnie, pentru că toți oamenii sunt la fel și au aceleași drepturi.

ALIONA GROSSU, directorul Comunității Evreiești din Republica Moldova:*"Există o singură rasă - rasa umană. Lucrul acesta cred că trebuie pus în capul tuturor constatărilor, pozițiilor care le avem noi, ca și cetățeni."*

Conform estimărilor Comunității Evreiești, în Republica Moldova sunt în jur de 15 mii de cetățeni etnici evrei, inclusiv în regiunea transnsitreană. Vineri, zece noiembrie, la Chișinău va fi organizat un flashmob, în cadrul căruia vor fi comemorați toți evreii care au trecut printr-o moarte tragică.
---
site: "jurnaltv.md"
archive: "https://web.archive.org/web/20240820081141/www.jurnaltv.md/news/1c1fd710566618c0/deputatul-neafiliat-vasile-bolea-va-candida-pentru-functia-de-sef-al-statului-la-alegerile-prezidentiale-din-20-octombrie.html"
url: "https://www.jurnaltv.md/news/1c1fd710566618c0/deputatul-neafiliat-vasile-bolea-va-candida-pentru-functia-de-sef-al-statului-la-alegerile-prezidentiale-din-20-octombrie.html"
language: ro
title: "Deputatul neafiliat Vasile Bolea va candida pentru funcția de șef al statului la alegerile prezidențiale din 20 octombrie"
publication: '[[JurnalTV]]'
published: '2024-08-02'
section: novosti
description: "Deputatul neafiliat Vasile Bolea va candida pentru funcția de șef al statului la alegerile prezidențiale din 20 octombrie. Acesta va reprezenta blocul „Victoria/Pobeda”, constituit în aprilie curent la Moscova de fugarul Ilan Șor. Bolea a făcut anunțul într-un video, alături de Marina Tauber, care face parte din același bloc."
---

# Deputatul neafiliat Vasile Bolea va candida pentru funcția de șef al statului la alegerile prezidențiale din 20 octombrie

Deputatul neafiliat Vasile Bolea va candida pentru funcția de șef al statului la alegerile prezidențiale din 20 octombrie. Acesta va reprezenta blocul „Victoria/Pobeda”, constituit în aprilie curent la Moscova de fugarul Ilan Șor. Bolea a făcut anunțul într-un video, alături de Marina Tauber, care face parte din același bloc.

VASILE BOLEA, deputat neafiliat:*"A fost luată decizia ca întreaga echipă să mă susțină pe mine atunci când voi candida în această toamnă la funcția de președinte al Republicii Moldova. Nu va fi ușor, dar eu sunt convins că în această luptă vom obține victorie împreună cu echipa."*

Vasile Bolea a fost membru al Partidului Socialiștilor, dar în luna mai 2023 a părăsit PSRM și aderat la Partidul „Renaștere”, condus de fugarul Ilan Șor.
Blocul Politic „Victorie” a fost format pe 20 aprilie curent, la Moscova, unde a fost prezent și Vasile Bolea. Blocul „Victorie” este format din patru formațiuni controlate de Ilan Șor: „Șansă”, „Renaștere”, „Forța de Alternativă și de Salvare a Moldovei” și „Victorie”.Până acum și-au anunțat intenția de a candida pentru funcția de președinte actuala șefă a statului, Maia Sandu, liderul PLDM, Vlad Filat, liderul Partidului Consolidării și Dezvoltării Moldovei, Ion Chicu, fostul ministru de Externe, Tudor Ulianovschi, fostul ministru de Interne, Andrei Năstase, liderul formațiunii „Partidul nostru”, Renato Usatîi, fostul procuror general, Alexandr Stoianoglo, fostul bașcan Irina Vlah, jurnalista Natalia Morari, fostul premier Vasile Tarlev, fostul procuror anticorupție, Victoria Furtună, și fostul ministru al Apărării, Valeriu Pleșca. Alegerile prezidențiale vor avea loc pe 20 octombrie.

Până acum și-au anunțat intenția de a candida pentru funcția de președinte actuala șefă a statului, Maia Sandu, liderul PLDM, Vlad Filat, liderul Partidului Consolidării și Dezvoltării Moldovei, Ion Chicu, fostul ministru de Externe, Tudor Ulianovschi, fostul ministru de Interne, Andrei Năstase, liderul formațiunii „Partidul nostru”, Renato Usatîi, fostul procuror general, Alexandr Stoianoglo, fostul bașcan Irina Vlah, jurnalista Natalia Morari, fostul premier Vasile Tarlev, fostul procuror anticorupție, Victoria Furtună, și fostul ministru al Apărării, Valeriu Pleșca. Alegerile prezidențiale vor avea loc pe 20 octombrie.
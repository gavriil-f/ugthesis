---
site: "jurnaltv.md"
archive: "https://web.archive.org/web/20241218194310/www.jurnaltv.md/news/e7f438d88b086848/atentie-la-decoratiunile-de-craciun.html"
url: "https://www.jurnaltv.md/news/e7f438d88b086848/atentie-la-decoratiunile-de-craciun.html"
language: ro
title: "Atenție la decorațiunile de Crăciun"
publication: '[[JurnalTV]]'
published: '2024-12-16'
section: novosti
description: "Fiți atenți la decorațiunile pentru Pomul de Crăciun! Autoritățile insistă asupra unor cumpărături chibzuite, mai ales când vine vorba de obiecte din sticlă sau cele destinate copiilor. La Piața Centrală, unde acum se vinde o mulțime de produse pentru sărbătorile de iarnă, oamenii ne-au declarat că știu riscurile și aleg bine marfa."
---

# Atenție la decorațiunile de Crăciun

Fiți atenți la decorațiunile pentru Pomul de Crăciun! Autoritățile insistă asupra unor cumpărături chibzuite, mai ales când vine vorba de obiecte din sticlă sau cele destinate copiilor. La Piața Centrală, unde acum se vinde o mulțime de produse pentru sărbătorile de iarnă, oamenii ne-au declarat că știu riscurile și aleg bine marfa.

În acest context, experții de la Inspectoratul Supraveghere Produse Nealimentare şi Protecţia Consumatorilor au o serie de recomandări.

TATIANA FRUNZĂ, șef direcţie, ISSPNPC":*"Să nu schimbăm acel bec atunci când ele sunt în priză, este un pericol de securitate. Este important ca atunci când plecăm de acasă ghirlandele să fie scoase din priză strict pentru protejarea noastră și a familiei noastre. Distanța dintre prima dulie și prima luminiță să fie minim de un metru și jumătate."*

O atenție sporită necesită și jucăriile pentru copii.

TATIANA FRUNZĂ, șef direcţie, ISSPNPC:*"Atunci când ne decidem să cumpărăm o jucărie pentru copil trebuie neapărat să ținem cont de vârsta copilului. Citim foarte bine eticheta, verificăm dacă sunt instrucțiunile de utilizare, instrucțiunile de manipulare a unei jucării. Evităm să cumpărăm să achiziționăm jucăriile care sunt în forme de mâncare, fructe și legume, este un pericol foarte mare. Atunci când cumpărăm o jucărie de pluș neapărat verificăm ca ea să fie lavabilă."*

Experții le recomandă tuturor să cumpere lucrurile necesare doar în locuri autorizate.
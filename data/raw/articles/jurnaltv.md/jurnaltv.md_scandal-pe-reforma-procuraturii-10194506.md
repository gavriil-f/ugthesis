---
site: "jurnaltv.md"
archive: "https://web.archive.org/web/20240807071920/www.jurnaltv.md/ro/news/2016/2/23/scandal-pe-reforma-procuraturii-10194506/"
url: "http://www.jurnaltv.md/ro/news/2016/2/23/scandal-pe-reforma-procuraturii-10194506/"
language: ro
title: "Înfrângere electorală pentru Orban"
publication: '[[JurnalTV]]'
section: politic
description: "Premierul ungar, Viktor Orban, a pierdut duminică &icirc;n urma unor alegeri parțiale \"super-majoritatea\" parlamentară de care a dispus &icirc;n ultimii..."
---

# Înfrângere electorală pentru Orban

Premierul ungar, Viktor Orban, a pierdut duminică în urma unor alegeri parțiale "super-majoritatea" parlamentară de care a dispus în ultimii patru ani.

Candidatul independent Zoltan Kesz, sprijinit de opoziția de stânga, a câştigat alegerile din circumscripția Veszprem. Asta arată datele anunţate după numărarea a peste 90 la sută din voturi. Alegerile au fost organizate pentru ocuparea postului de parlamentar lăsat liber de Tibor Navracsics, din partea partidului lui Orban, care a devenit comisar european în octombrie 2014. "Super-majoritatea" de două treimi de care actualul premier al Ungariei a beneficiat după preluarea puterii în 2010 depindea de un singur parlamentar. Situația i-a permis să aducă modificări extrem de controversate Constituției ungare. De asemenea, i-a facilitat adoptarea unor reforme profunde în justiție, media și economie care au fost considerate abuzive de opoziție și au fost aspru criticate de partenerii occidentali.
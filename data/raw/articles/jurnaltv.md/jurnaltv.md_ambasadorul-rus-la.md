---
site: "jurnaltv.md"
archive: "https://web.archive.org/web/20240812223248/www.jurnaltv.md/news/9acf5e32cbe3eb10/ambasadorul-rus-la-"
url: "https://www.jurnaltv.md/news/9acf5e32cbe3eb10/ambasadorul-rus-la-"
language: ro
title: "Ambasadorul rus, la explicații"
publication: '[[JurnalTV]]'
published: '2023-07-25'
section: novosti
description: "Ambasadorul Rusiei la Chișinău, Oleg Vasnețov, va fi convocat la Ministerul de Externe pentru explicații în contextul investigației Jurnal TV, privind acțiunile de spionaj ale Rusiei în Republica Moldova. ”Serviciile noastre speciale știu despre pretinse încercări ale Kremlinului de a spiona politicienii moldoveni, iar autoritățile vor veni cu soluții”, a declarat în context președintele Maia Sandu."
---

# Ambasadorul rus, la explicații

Ambasadorul Rusiei la Chișinău, Oleg Vasnețov, va fi convocat la Ministerul de Externe pentru explicații în contextul investigației Jurnal TV, privind acțiunile de spionaj ale Rusiei în Republica Moldova. ”Serviciile noastre speciale știu despre pretinse încercări ale Kremlinului de a spiona politicienii moldoveni, iar autoritățile vor veni cu soluții”, a declarat în context președintele Maia Sandu.

Într-un comunicat remis marți presei, Ministerul de Externe anunță că se află în strânsă coordonare cu alte instituții competente și că analizează natura și amploarea acestor acțiuni de spionaj, inclusiv activitatea persoanelor menționate în investigația Jurnal TV, pentru a răspunde adecvat și prompt situației.

CĂLIN JUCOVSCHI, reporter Jurnal TV:*"Ministerul de Externe consideră absolut inacceptabile orice acțiuni de spionaj în Republica Moldova, care reprezintă o sfidare directă la adresa suveranității și securității naționale a statului. Pentru a clarifica situația privind acțiunile de spionaj, relatate în investigația de presă, ambasadorul Rusiei la Chișinău, Oleg Vasneațov, va fi convocat la Ministerul de Externe."*

A reacționat și președintele Maia Sandu.

MAIA SANDU, președintele Republicii Moldova:*"Bineînțeles că serviciile noastre cunosc aceste informații, iar la momentul potrivit vor veni cu mai multe detalii și inclusiv cu soluții pentru această problemă."*

Subiectul a fost discutat și ieri, în cadrul emisiunii ”Ora expertizei”. Deputatul PAS, Vasile Grădinaru, a confirmat că Republica Moldova a fost ținta unui atac cibernetic masiv în preajma summitului Comunității Politice Europene, care s-a desfășurat pe 1 iunie la Bulboaca, iar ulterior, au fost luate măsurile necesare de protecție. Vasile Grădinaru a menționat că atacurile cibernetice masive au început din 2020 și 2021, când Republica Moldova și-a manifestat clar voința pentru calea europeană, Federația Rusă încercând prin toate mijloacele să obstrucționeze acest proces.

VASILE GRĂDINARU, deputat PAS:*"Este evident că Rusia întotdeauna a vrut să cunoască îndeaproape informațiile, care vor fi discutate și deciziile care vor fi luate la acel summit. Anterior o făceau liber cu agenții incluși în guvernările lor care erau aduse la putere tot de ei. Câtă informație a fost sustrasă, la ce se referea această informație, la ce a fost utilizată este obiectul anchetei și nu putem să vă comunicăm date. Cert este faptul că autoritățile s-au sesizat, au luat măsuri suplimentare de protecție."*

Deputatul PAS a adăugat că nu știe dacă gruparea de criminalitate cibernetică a obținut acces la informații clasificate.

VASILE GRĂDINARU, deputat PAS:*"Orice informație folosită de conducerea țării implică planuri anumite și Rusia are intenția de a le obstrucționa. Este și vorba de decizii care vor fi luate în timp. Este periculos și dacă aceste acțiuni ar fi fost îndreptate împotriva informațiilor clasificate. Este important să luăm măsuri ca să nu se mai repete asemenea acțiuni."*

Informațiile din investigația jurnalistică vor fi folosite de procurori în cele două dosare penale, deschise după atacurile cibernetice, a conchis Vasile Grădinaru.Potrivit unei investigații realizate de postul nostru de televiziune în colaborare cu jurnaliștii portalului independent rus, The Insider, Ambasada Federației Ruse de la Chișinău este echipată cu multiple sisteme de antene, capabile să capteze orice tip de semnale la distanță lungă. Pe acoperișurile celor două clădiri a misiunii diplomatice de pe bulevardul Ștefan cel Mare ar fi instalate 28 de astfel de dispozitive, ceea ce este de două ori mai mult decât la Bruxelles, unde se află multe dintre subdiviziunile Uniunii Europene și stafful NATO. Echipamentele pot colecta informații sensibile pentru securitatea țării, avertizează experții.Reprezentanții Ambasadei Federației Ruse la Chișinău nu au răspuns la apelul nostru pentru a comenta situația.

Potrivit unei investigații realizate de postul nostru de televiziune în colaborare cu jurnaliștii portalului independent rus, The Insider, Ambasada Federației Ruse de la Chișinău este echipată cu multiple sisteme de antene, capabile să capteze orice tip de semnale la distanță lungă. Pe acoperișurile celor două clădiri a misiunii diplomatice de pe bulevardul Ștefan cel Mare ar fi instalate 28 de astfel de dispozitive, ceea ce este de două ori mai mult decât la Bruxelles, unde se află multe dintre subdiviziunile Uniunii Europene și stafful NATO. Echipamentele pot colecta informații sensibile pentru securitatea țării, avertizează experții.Reprezentanții Ambasadei Federației Ruse la Chișinău nu au răspuns la apelul nostru pentru a comenta situația.

Reprezentanții Ambasadei Federației Ruse la Chișinău nu au răspuns la apelul nostru pentru a comenta situația.
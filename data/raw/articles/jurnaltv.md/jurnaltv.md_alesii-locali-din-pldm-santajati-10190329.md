---
site: "jurnaltv.md"
archive: "https://web.archive.org/web/20240819210858/jurnaltv.md/ro/news/2016/2/6/alesii-locali-din-pldm-santajati-10190329/"
url: "https://jurnaltv.md/ro/news/2016/2/6/alesii-locali-din-pldm-santajati-10190329/"
language: ro
title: "Rusia ar putea ataca o țară baltică"
publication: '[[JurnalTV]]'
section: politic
description: "Rusia ar putea ataca una dintre țările baltice! Avertismentul vine din partea fostului secretar general al NATO Anders Fogh Rasmussen. El spune că Moscova..."
---

# Rusia ar putea ataca o țară baltică

Rusia ar putea ataca una dintre țările baltice! Avertismentul vine din partea fostului secretar general al NATO Anders Fogh Rasmussen. El spune că Moscova nu dorește un conflict cu Alianța Nord-Atlantică, pentru că știe că va pierde, dar vrea să afle dacă NATO va interveni militar în cazul în care un stat membru este atacat.

Declaraţiile făcute pentru publicaţia "The Telegraph", vin în contextul în care secretarul general al NATO a anunţat despre crearea a şase centre de comandă în ţările de pe flancul estic, care au menirea să întărească siguranţa statelor est-europene. Un punct strategic va fi creat şi în România, unde 5.000 de soldați vor fi pregătiți să intervină rapid pentru orice amenințare asupra unui stat membru. Anunţul a provocat iritare la Moscova.
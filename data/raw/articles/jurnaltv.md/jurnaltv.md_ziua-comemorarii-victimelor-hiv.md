---
site: "jurnaltv.md"
archive: "https://web.archive.org/web/20240702185008/www.jurnaltv.md/ro/news/2015/5/14/ziua-comemorarii-victimelor-hiv-"
url: "http://www.jurnaltv.md/ro/news/2015/5/14/ziua-comemorarii-victimelor-hiv-"
language: ro
title: "Jennifer Lopez ia direcția Las Vegas"
publication: '[[JurnalTV]]'
section: politic
description: "&Icirc;n ultimii ani, Las Vegas a devenit o destinație la modă printre vedetele muzicii americane. Celine Dion a dat tonul și a fost urmată de Elton..."
---

# Jennifer Lopez ia direcția Las Vegas

În ultimii ani, Las Vegas a devenit o destinație la modă printre vedetele muzicii americane. Celine Dion a dat tonul și a fost urmată de Elton John, Britany Spears și de Mariah Carey. Jennifer Lopez și-a anunțat și ea rezidența într-un cazinou de top din Las Vegas.

Vedeta de 45 de ani va susține 20 de concerte la Planet Hollywood Resort & Casino. Ea a făcut acest anunț chiar în semifinala emisiunii "American Idol", din al cărei juriu face parte. "M-am pregătit pentru acest moment întreaga viață. O să fie un spectacol multi-fațetat, cu multă energie, în spiritul petrecerilor Jenny from the Block. Voi include toate stilurile muzicale pe care le-am abordat de-a lungul timpului: dance, hip hop, latino și pop. O să fie show-ul la care ați visat întotdeauna", a declarat cu mândrie Jennifer Lopez.
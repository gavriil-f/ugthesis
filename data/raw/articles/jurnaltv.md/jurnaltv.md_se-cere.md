---
site: "jurnaltv.md"
archive: "https://web.archive.org/web/20240107002224/www.jurnaltv.md/news/a009414e99f2f8b6/se-cere-"
url: "https://www.jurnaltv.md/news/a009414e99f2f8b6/se-cere-"
language: ro
title: "Se cere paritate pe diplomați"
publication: '[[JurnalTV]]'
published: '2023-05-26'
section: novosti
description: "Ministerul de Externe analizează modalități de instituire a parității diplomatice între Republica Moldova și Federația Rusă, la solicitarea deputatului PAS, Adrian Cheptonar. Acesta afirmă că în Ambasada Rusă sunt mulți colaboratori ai serviciilor speciale rusești. Responsabilii de la Ministerul de Externe ne-au confirmat că demersul deputatului a fost recepționat, dar instituția analizează mai multe scenarii în funcție de evoluția situației."
---

# Se cere paritate pe diplomați

Ministerul de Externe analizează modalități de instituire a parității diplomatice între Republica Moldova și Federația Rusă, la solicitarea deputatului PAS, Adrian Cheptonar. Acesta afirmă că în Ambasada Rusă sunt mulți colaboratori ai serviciilor speciale rusești. Responsabilii de la Ministerul de Externe ne-au confirmat că demersul deputatului a fost recepționat, dar instituția analizează mai multe scenarii în funcție de evoluția situației.

ANDRIAN CHEPTONAR, deputat PAS:*"Sunt 40 de posesori de pașapoarte diplomatice, pe lângă ei mai sunt aproximativ 40 de persoane ca și personal tehnic și toți ei sunt aici cu soți soții, campusul Ambasadei Federației Ruse are 150 de persoane acolo. 40 la sută dintre ei sunt colaboratori ai serviciilor speciale rusești FSB, GRU și SVR. Noi între timp am avut discuții tehnice pe procedură."*

Instituirea parității diplomatice ar putea provoca un răspuns neprietenos din partea Moscovei, dar Republica Moldova trebuie să fie gata să-și asume anumite riscuri, a subliniat Adrian Cheptonar.

Președintele Comisiei parlamentare politică externă și integrare europeană, Doina Gherman, a declarat pentru Jurnal TV că acum, Ministerul de Externe urmează să procedeze la anumite acțiuni.

DOINA GHERMAN, președintele Comisiei Politică Externă și Integrare Europeană:*"Ministerul Afacerilor Externe trebuie să vină cu o soluție juridică, o soluție la solicitarea domnului deputat. Această soluție pe care o vom primi de la Ministerul de Externe o vom examina inclusiv în Parlament și după aceasta vom emite o decizie finală.
-Vă doriți paritate de diplomați?
-Nu văd de ce nu."*

Președintele Parlamentului vrea și paritate pe spioni sau agenți secreți. Republica Moldova nu are niciunul în Rusia, pe când Rusia are aici sute, afirmă Igor Grosu.

IGOR GROSU, președintele Parlamentului:*"E clar că ei aici au creat un întreg centru și de propagandă și de agentură, și centrul cultural rus… sunt mulți, ceea ce are dreptate domnul deputat, sunt prea mulți pentru o țară atât de mică și frumoasă."*

Ministerul de Externe este încă la etapa de analizare a demersului referitor la paritatea diplomaților, ne-a declarat purtătorul de cuvânt al instituției.

IGOR ZAHAROV, purtător de cuvânt al MAEIE:*"În conformitate cu legislația Republicii Moldova, Ministerul Afacerilor Externe și Integrării Europene a recepționat demersul deputatului, Adrian Cheptonar în privința la paritatea diplomatică. În același timp, Ministerul Afacerilor Externe și Integrării Europene analizează mai multe scenarii în funcție de situațiile din regiuni."*

În aprilie curent, un diplomat rus a fost numit drept persona non grata și obligat să părăsească Republica Moldova. Decizia a fost luată după ce liderul Tatarstanului, o republică din componența Rusiei, a anunțat pe 17 aprilie că se află pe Aeroportul Internațional Chișinău. Rustam Minihanov urma să participe la un for cu tematică electorală, organizat la Comrat. Lui Minihanov i-a fost interzisă intrarea în Republica Moldova. În replică, Moscova a interzis intrarea în Rusia a mai multor oficiali din Republica Moldova.Paritatea diplomatică reprezintă un număr egal de diplomați. În prezent, Republica Moldova are șase diplomați acreditați în Federația Rusă, în timp ce Rusia are 40 de diplomați acreditați în Republica Moldova. Deputații puterii își doresc un număr egal în ambele țări.

Paritatea diplomatică reprezintă un număr egal de diplomați. În prezent, Republica Moldova are șase diplomați acreditați în Federația Rusă, în timp ce Rusia are 40 de diplomați acreditați în Republica Moldova. Deputații puterii își doresc un număr egal în ambele țări.
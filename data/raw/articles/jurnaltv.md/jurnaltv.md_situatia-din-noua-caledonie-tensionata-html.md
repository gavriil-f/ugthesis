---
site: "jurnaltv.md"
archive: "https://web.archive.org/web/20240529215930/www.jurnaltv.md/news/01a60c24f89319a1/situatia-din-noua-caledonie-tensionata.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/01a60c24f89319a1/situatia-din-noua-caledonie-tensionata.html"
language: ro
title: "Situația din Noua Caledonie, tensionată"
publication: '[[JurnalTV]]'
published: '2024-05-20'
section: novosti
description: "Președintele francez Emmanuel Macron a convocat luni o nouă ședință a Consiliului de apărare și securitate pentru a discuta despre violențele din Noua Caledonie. În arhipelag au fost trimiși din Franța o mie de polițiști, care au spart 76 de baricade rutiere ale protestatarilor. Drumul spre aeroport este încă blocat, iar peste trei mii de persoane nu pot ajunge acolo, scrie The Guardian. Protestatarii au incendiat vehicule și clădiri publice."
---

# Situația din Noua Caledonie, tensionată

Președintele francez Emmanuel Macron a convocat luni o nouă ședință a Consiliului de apărare și securitate pentru a discuta despre violențele din Noua Caledonie. În arhipelag au fost trimiși din Franța o mie de polițiști, care au spart 76 de baricade rutiere ale protestatarilor. Drumul spre aeroport este încă blocat, iar peste trei mii de persoane nu pot ajunge acolo, scrie The Guardian. Protestatarii au incendiat vehicule și clădiri publice.

Duminică, forțele franceze au spart zeci de baricade în încercarea de a debloca drumul principal către aeroport. Autoritățile spun că aproximativ 230 de persoane au fost reținute, în timp ce aproximativ 3.200 de persoane sunt fie blocate în Noua Caledonie, fie nu se pot întoarce în arhipelag. 600 de polițiști și paramilitari puternic înarmați au participat la o operațiune de deblocare a drumului de 60 de kilometri de la capitala Noumea la aeroport, au declarat autoritățile. „Ordinea va fi restabilită indiferent de costuri”, a declarat înaltul comisar al guvernului francez, Louis Le Franc.

LOUIS LE FRANC, înaltul comisar al guvernului francez:*"Sunt încă multe deșeuri în jurul a 40 de baraje. Este o operațiune, pe care o vom face mâine și, poate, poimâine."*

NICOLAS MATTHEOS, comandantul Jandarmeriei din Noua Caledonie:*"Vom recuceri zonele pierdute rapid și vom restabili statul de drept aici, în Noua Caledonie."*

Protestele au izbucnit săptămâna trecută, declanșate de furia în rândul populației indigene kanak față de un amendament constituțional aprobat la Paris. Noua lege, adoptată marți de parlamentari, le va permite rezidenților francezi care locuiesc în Noua Caledonie de peste zece ani să voteze în cadrul alegerilor provinciale. Unii lideri locali se tem că această modificare va dilua votul indigenilor Kanak. Șase oameni au fost uciși în timpul revoltelor, trei dintre ei fiind tineri indigeni kanak și doi ofițeri de poliție. O a șasea persoană a fost ucisă sâmbătă în timpul unei lupte între două grupări, a declarat poliția franceză. Peste 150 sedii de companii au fost jefuite și arse.
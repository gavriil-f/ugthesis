---
site: "jurnaltv.md"
archive: "https://web.archive.org/web/20241020082309/www.jurnaltv.md/news/949911839bee68ae/peste-20-de-organizatii-ai-societatii-civile-din-cahul-si-ungheni-participa-la-targul-initiativelor-civice.html"
url: "https://www.jurnaltv.md/news/949911839bee68ae/peste-20-de-organizatii-ai-societatii-civile-din-cahul-si-ungheni-participa-la-targul-initiativelor-civice.html"
language: ro
title: "Peste 20 de organizații ai societății civile din Cahul și Ungheni participă la Târgul Inițiativelor Civice"
publication: '[[JurnalTV]]'
published: '2022-05-19'
section: novosti
description: "Târgul Inițiativelor Civice se desfășoară astăzi la Chișinău, fiind parte a programului dedicat Zilelor Europei. La eveniment participă reprezentanți ai peste 20 de organizații din Cahul și Ungheni. Târgul Inițiativelor Civice este o oportunitate pentru elaborarea noilor proiecte, care înseamnă noi locuri de muncă la sate, afirmă participanții și organizatorii."
---

# Peste 20 de organizații ai societății civile din Cahul și Ungheni participă la Târgul Inițiativelor Civice

Târgul Inițiativelor Civice se desfășoară astăzi la Chișinău, fiind parte a programului dedicat Zilelor Europei. La eveniment participă reprezentanți ai peste 20 de organizații din Cahul și Ungheni. Târgul Inițiativelor Civice este o oportunitate pentru elaborarea noilor proiecte, care înseamnă noi locuri de muncă la sate, afirmă participanții și organizatorii.

JANIS MAZEIKS, ambasadorul Uniunii Europene în Republica Moldova:*"Prin intermediul acestui proiect, „UE pentru Moldova: regiuni cheie”,  Uniunea Europeană și partenerii săi a oferit activități de dezvoltare a  capacității pentru aceste organizații a societății civile. Uniunea Europeană a investit în aceste două regiuni o sumă totală de 23  de milioane de euro pentru a sprijini dezvoltarea economică, incluziunea  europeană și pentru a investi într-un viitor inteligent, verde și  durabil."*

DIMA AL-KHATIB, reprezentantă rezidentă PNUD în Republica Moldova:*"Cele două regiuni cheie, Ungheni și Cahul, sunt bine cunoscute prin  organizațiile societății civile puternice, pe care le au și care  contribuie la dezvoltarea și bunăstarea comunităților locale. 
Prin intermediul activității extensive a PNUD în cele două regiuni, noi  suntem foarte bucuroși să oferim asistență pentru 25 de organizații ale  societății civile, între care asociațiile băștinașilor din Cahul și  Ungheni."*

Maria Galiț este primarul comunei Sărata Veche, raionul Fălești,  și totodată președintele Grupului de Acțiune Locală Movila-Măgura,  format din trei raioane - Fălești, Ungheni și Sângerei. Cu ajutorul  proiectului „UE pentru Moldova: regiuni cheie” au fost implementate 12  proiecte în cele trei raioane.

MARIA GALIȚ, primarul comunei Sărata Veche, raionul Fălești:*"Am beneficiat și noi în cadrul apelului dat „UE4Moldova: regiuni cheie”  în care am implementat 12 proiecte. Proiecte îndreptate spre dezvoltarea  economică, socială și culturală a localităților din teritoriul Gal-ului  nostru."*

Noi proiecte înseamnă noi locuri de muncă la sate, acolo unde este nevoie cel mai mult, spune primarul din Sărata Veche.

MARIA GALIȚ, primarul comunei Sărata Veche, raionul Fălești:*"Un exemplu viu: avem o doamnă care dispune de un magazin propriu într-o  localitate mică și spunea că să nu beneficiat de finanțarea dată, nu ar  mai fi putut să-și dezvolte activitatea. Trebuia să-și închidă magazinul  și să meargă peste hotare, dar vă dați seama, un magazin mic într-o  localitate unde practic au rămas doar bătrâni cât de indispensabil este  atunci când nu au unde să meargă să-și cumpere o pâine. Atunci era  foarte mulțumită și foarte bucuroasă de finanțarea primită în cadrul  proiectului dat."*

Proiectul „UE pentru Moldova: regiuni cheie” este finanțat de  Uniunea Europeană și implementat de PNUD și UNICEF. Evenimentul face  parte din Agenda evenimentelor dedicate Zilei Europei.
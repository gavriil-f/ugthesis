---
site: "jurnaltv.md"
archive: "https://web.archive.org/web/20240704181021/www.jurnaltv.md/ro/news/2015/11/27/campania-quot-te-priveste-priveste-pe-fiecare-quot-10174506/"
url: "https://www.jurnaltv.md/ro/news/2015/11/27/campania-quot-te-priveste-priveste-pe-fiecare-quot-10174506/"
language: ro
title: "Suspecți islamiști, arestați în Germania"
publication: '[[JurnalTV]]'
section: politic
description: "Doi indivizi, bănuiți că ar fi plănuit un atentat, au fost arestaţi de poliţie &icirc;ntr-un cartier din Berlin. Trupele speciale au percheziţionat..."
---

# Suspecți islamiști, arestați în Germania

Doi indivizi, bănuiți că ar fi plănuit un atentat, au fost arestaţi de poliţie într-un cartier din Berlin. Trupele speciale au percheziţionat inițial o moschee din vestul capitalei germane, iar ulterior o locuinţă aflată în apropiere. Acolo, au fost găsiţi cei doi suspecţi islamişti.

Poliţia germană nu a oferit alte detalii despre identitatea şi nici despre naţionalitatea persoanelor arestate, dar presa germană scrie că ar fi vorba despre un sirian şi un tunisian. În mașina acestora, oamenii legii au descoperit un obiect suspect, care este în prezent cercetat de experți. Potrivit oficialilor din Berlin, aproximativ 750 de cetăţeni germani s-au alăturat grupării teroriste Statul Islamic în Siria şi Irak, în ultimii doi ani.
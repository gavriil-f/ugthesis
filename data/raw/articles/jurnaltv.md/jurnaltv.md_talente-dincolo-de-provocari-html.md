---
site: "jurnaltv.md"
archive: "https://web.archive.org/web/20240524235133/www.jurnaltv.md/news/4685db6d1c22b83e/talente-dincolo-de-provocari.html"
url: "https://www.jurnaltv.md/news/4685db6d1c22b83e/talente-dincolo-de-provocari.html"
language: ro
title: "Talente dincolo de provocări"
publication: '[[JurnalTV]]'
published: '2024-05-10'
section: novosti
description: "Mai mulți tineri cu nevoi speciale și-au demonstrat talentul actoricesc într-un spectacol, pe scena Teatrului „Anton Cehov” din Chișinău. Sala a fost arhiplină - s-a jucat muzicalul „Pe urmele muzicanților din Bremen”, un eveniment organizat de Fundația „Plaiul Soarelui”."
---

# Talente dincolo de provocări

Mai mulți tineri cu nevoi speciale și-au demonstrat talentul actoricesc într-un spectacol, pe scena Teatrului „Anton Cehov” din Chișinău. Sala a fost arhiplină - s-a jucat muzicalul „Pe urmele muzicanților din Bremen”, un eveniment organizat de Fundația „Plaiul Soarelui”.

Unii ne-au mărturisit că anterior au mai avut ocazia să iasă în scenă și că aceste emoții sunt de neuitat.

La spectacol au venit sute de oameni. Unii au venit împreună cu copiii, care la fel au nevoi speciale.

Oamenii spun că, din păcate, în Republica Moldova sunt puține oportunități pentru tinerii cu nevoi speciale.

Spectacolul „Pe urmele muzicanților din Bremen” a fost prezentat de singurul Teatru Incluziv, deschis de Fundația „Plaiul Soarelui”.

AURICA ANTONOVA, administrator al Fundației „Plaiul Soarelui”:*"Noi prima oară am ieșit la așa un nivel. Băieții sunt foarte bucuroși. S-au pregătit timp de un an sunt fericiți că lor le-a fost acordată o astfel de responsabilitate. Credem că o să reușim să arătăm ce pot copiii noștri."*

În 13 ani de activitate, Fundația „Plaiul Soarelui” a prezentat șase spectacol, a organizat numeroase evenimente muzical-dramatice, concerte festive, dar și două evenimente caritabile.
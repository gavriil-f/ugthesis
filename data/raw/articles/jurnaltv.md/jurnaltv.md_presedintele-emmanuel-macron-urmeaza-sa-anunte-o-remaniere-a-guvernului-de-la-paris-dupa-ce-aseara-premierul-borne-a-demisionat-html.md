---
site: "jurnaltv.md"
archive: "https://web.archive.org/web/20240420043447/www.jurnaltv.md/news/99e83d393e3698ac/presedintele-emmanuel-macron-urmeaza-sa-anunte-o-remaniere-a-guvernului-de-la-paris-dupa-ce-aseara-premierul-borne-a-demisionat.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/99e83d393e3698ac/presedintele-emmanuel-macron-urmeaza-sa-anunte-o-remaniere-a-guvernului-de-la-paris-dupa-ce-aseara-premierul-borne-a-demisionat.html"
language: ro
title: "Președintele Emmanuel Macron l-a numit pe Gabriel Attal șef al guvernului de la Paris"
publication: '[[JurnalTV]]'
published: '2024-01-09'
section: novosti
description: "Franța are un nou premier. Președintele Emmanuel Macron l-a numit azi în această funcție pe actualul ministru al Educației, Gabriel Attal. În vârstă de 34 de ani, Attal va deveni cel mai tânăr şef de guvern din istoria țării şi primul premier homosexual declarat, scrie France 24. Remanierea vine după ce premierul francez Élisabeth Borne și-a depus aseară demisia. Schimbarea este o încercare de a insufla o nouă viață celui de-al doilea mandat de cinci ani al lui Macron, după un an marcat de tensiuni politice și reforme mari, notează presa de la Paris."
---

# Președintele Emmanuel Macron l-a numit pe Gabriel Attal șef al guvernului de la Paris

Franța are un nou premier. Președintele Emmanuel Macron l-a numit azi în această funcție pe actualul ministru al Educației, Gabriel Attal. În vârstă de 34 de ani, Attal va deveni cel mai tânăr şef de guvern din istoria țării şi primul premier homosexual declarat, scrie France 24. Remanierea vine după ce premierul francez Élisabeth Borne și-a depus aseară demisia. Schimbarea este o încercare de a insufla o nouă viață celui de-al doilea mandat de cinci ani al lui Macron, după un an marcat de tensiuni politice și reforme mari, notează presa de la Paris.

Preşedinţia franceză a confirmat că Emmanuel Macron i-a cerut lui Gabriel Attal să formeze noul guvern. Attal, un aliat apropiat al lui Macron, a devenit un nume cunoscut fiind în funcția de purtător de cuvânt al Guvernului în timpul pandemiei COVID. Unul dintre cei mai populari politicieni din ţară în sondajele de opinie recente, Attal şi-a făcut ulterior un renume ca ministru priceput, care se simte în largul său în emisiunile de radio şi în Parlament, notează Agerpres. Jurnaliștii francezi îl descriu ca pe copilul-minune al partidului președintelui francez.

MARC PERELMAN, editor al France 24 pentru politică franceză*: "El este copilul-minune al partidului lui Emmanuel Macron, singurul care a apărut cu adevărat de partea lui Emmanuel Macron. În ultimele șase luni, a îndeplinit funcția de ministru al Educației și acum devine un prim-ministru, cel mai tânăr. Singura paralelă la care mă pot gândi este la cea din anii 1980, când președintele de atunci l-a numit pe Laurent Fabius în calitate de premier. Fabius avea atunci 37 de ani, adică foarte tânăr. Gabriel Attal are 34 de ani și el e un ministru, care nu a venit din alte părți."*

Astfel, Gabriel Attal va fi succesorului şefei Guvernului, Élisabeth Borne. După ce a exercitat funcția de prim-ministru timp de un an și aproape opt luni, președintele Emanuel Macron i-a acceptat demisia, mulțumindu-i pentru activitatea exemplară în serviciul naţiunii.Borne a fost a doua femeie în funcţia de premier din istoria Franţei și cea care a avut cel mai lung mandat, însă demisia ei nu este o surpriză, mai ales după ce Borne şi-a asumat reforma extrem de nepopulară a sistemului de pensii şi controversata lege privind imigraţia. Macron a alimentat speculațiile privind remanierile guvernamentale, promițând francezilor în decembrie inițiative politice noi.Liderul de la Elysee va căuta să consolideze poziția Guvernului său pe măsură ce țara se îndreaptă în acest an spre alegerile pentru Parlamentul European, mai notează France 24.

Borne a fost a doua femeie în funcţia de premier din istoria Franţei și cea care a avut cel mai lung mandat, însă demisia ei nu este o surpriză, mai ales după ce Borne şi-a asumat reforma extrem de nepopulară a sistemului de pensii şi controversata lege privind imigraţia. Macron a alimentat speculațiile privind remanierile guvernamentale, promițând francezilor în decembrie inițiative politice noi.Liderul de la Elysee va căuta să consolideze poziția Guvernului său pe măsură ce țara se îndreaptă în acest an spre alegerile pentru Parlamentul European, mai notează France 24.

Liderul de la Elysee va căuta să consolideze poziția Guvernului său pe măsură ce țara se îndreaptă în acest an spre alegerile pentru Parlamentul European, mai notează France 24.
---
site: "jurnaltv.md"
archive: "https://web.archive.org/web/20240215012830/www.jurnaltv.md/news/dd9a7fc6eabfd841/omul-de-incredere-al-fostului-deputat-pd-vladimir-andronachi-a-fost-retinut-si-plasat-in-arest-pe-un-termen-de-30-zile.html?utm_source=RSS&utm_medium=RSS&utm_campaign=RSS"
url: "https://www.jurnaltv.md/news/dd9a7fc6eabfd841/omul-de-incredere-al-fostului-deputat-pd-vladimir-andronachi-a-fost-retinut-si-plasat-in-arest-pe-un-termen-de-30-zile.html"
language: ro
title: "Omul de încredere al fostului deputat PD Vladimir Andronachi a fost reținut și plasat în arest pe un termen de 30 zile"
publication: '[[JurnalTV]]'
published: '2024-01-10'
section: novosti
description: "Un nou episod în dosarul „Frauda bancară”. Omul de încredere al fostului deputat PD, Vladimir Andronachi, a ajuns pe mâna oamenilor legii. Vorbim despre Anatolie Blonschi, care a fost reținut de procurori și ofițerii CNA la punctul de trecere a frontierei Leușeni-Albița și plasat în arest preventiv pe un termen de 30 zile. Blonschi era dat în căutare internațională."
---

# Omul de încredere al fostului deputat PD Vladimir Andronachi a fost reținut și plasat în arest pe un termen de 30 zile

Un nou episod în dosarul „Frauda bancară”. Omul de încredere al fostului deputat PD, Vladimir Andronachi, a ajuns pe mâna oamenilor legii. Vorbim despre Anatolie Blonschi, care a fost reținut de procurori și ofițerii CNA la punctul de trecere a frontierei Leușeni-Albița și plasat în arest preventiv pe un termen de 30 zile. Blonschi era dat în căutare internațională.

În vârstă de 44 ani, bărbatul este acuzat de complicitate la spălare de bani, în interesul unei organizații criminale. Mai exact, acesta ar fi transferat 600 de mii de euro, bani obținuți pe cale infracțională de la Banca de Economii în noiembrie 2014. După o serie de tranzacții suspecte și transferuri pe conturile unor companii nerezidente și rezidente, suma a fost introdusă în circuitul legal al Republicii Moldova.De notat că în martie 2023, cauza penală în privința bărbatului a fost trimisă în instanță de Procuratura Anticorupție cu aplicarea prevederilor Codului de procedură penală ce vizează finalizarea urmăririi penale în lipsa învinuitului. După efectuarea procedurii de reținere, persoana a fost plasată în arest în Penitenciarul nr.13 pentru 30 de zile. Anatolie Blonschi, un om de încredere al lui Vladimir Andronachi, ar fi gestionat mai multe afaceri ale fostului deputat democrat, figurant în dosarul „Frauda bancară”.

De notat că în martie 2023, cauza penală în privința bărbatului a fost trimisă în instanță de Procuratura Anticorupție cu aplicarea prevederilor Codului de procedură penală ce vizează finalizarea urmăririi penale în lipsa învinuitului. După efectuarea procedurii de reținere, persoana a fost plasată în arest în Penitenciarul nr.13 pentru 30 de zile. Anatolie Blonschi, un om de încredere al lui Vladimir Andronachi, ar fi gestionat mai multe afaceri ale fostului deputat democrat, figurant în dosarul „Frauda bancară”.
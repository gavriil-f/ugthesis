---
site: "jurnaltv.md"
archive: "https://web.archive.org/web/20240925091131/www.jurnaltv.md/news/ee7ff2c6f8a20b88/expozitie-la-biblioteca-nationala.html"
url: "https://www.jurnaltv.md/news/ee7ff2c6f8a20b88/expozitie-la-biblioteca-nationala.html"
language: ro
title: "Expoziție la Biblioteca Națională"
publication: '[[JurnalTV]]'
published: '2024-09-24'
section: novosti
description: "Peste 300 de documente din colecțiile Bibliotecii Naționale, ii și costume tradiționale, covoare și vestigii din arta populară s-au regăsit la expoziția „Patrimoniul cultural al Republicii Moldova – parte integrantă a moștenirii culturale europene”. Evenimentul de vernisare a avut loc astăzi la Biblioteca Națională. Organizatorii expoziției și-au propus să promoveze patrimoniul cultural național material și imaterial."
---

# Expoziție la Biblioteca Națională

Peste 300 de documente din colecțiile Bibliotecii Naționale, ii și costume tradiționale, covoare și vestigii din arta populară s-au regăsit la expoziția „Patrimoniul cultural al Republicii Moldova – parte integrantă a moștenirii culturale europene”. Evenimentul de vernisare a avut loc astăzi la Biblioteca Națională. Organizatorii expoziției și-au propus să promoveze patrimoniul cultural național material și imaterial.

Participanții la expoziție spun că patrimoniul cultural și arta populară trebuie să fie promovate și valorificate.

PETRU VICOL, directorul Muzeului Național de Etnografie și Istorie Naturală:*"Este foarte important să ne consolidăm. În special oamenii din domeniul culturii să fim uniți. Aceasta este misiunea noastră de a promova patrimoniul cultural în spațiul nostru."*

Organizatorii atrag atenția că această expoziție aduce în vizorul public valorile culturale și arta populară, dar și se integrează în moștenirea culturală europeană.

ELENA PINTILEI, directorul Bibliotecii Naționale:*"Patrimoniul Republicii Moldova reprezintă de la situri arheologice, biserici medievale și mănăstiri, până la tradiții folclorice, gastronomice și vinuri celebre. Contribuie la conservarea și promovarea acestor resurse, pentru generațiile care vin după noi."*

SERGIU PRODAN, ministrul Culturii:*"Doar într-o strânsă colaborare putem să punem în valoare și să aducem în fața cetățenilor noștri, dar și în fața cetățenilor Uniunii Europene, bogăția patrimoniului, zestrea noastră cu care ne mândrim."*
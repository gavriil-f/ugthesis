---
site: "jurnaltv.md"
archive: "https://web.archive.org/web/20240107002216/www.jurnaltv.md/news/b0d406d0295f58c5/ministerul-de-externe-a-cerut-kremlinului-sa-si-reduca-numarul-de-diplomati-care-activeaza-in-ambasada-rusa-de-la-chisinau.html"
url: "https://www.jurnaltv.md/news/b0d406d0295f58c5/ministerul-de-externe-a-cerut-kremlinului-sa-si-reduca-numarul-de-diplomati-care-activeaza-in-ambasada-rusa-de-la-chisinau.html"
language: ro
title: "Ministerul de Externe a cerut Kremlinului să-și reducă numărul de diplomați care activează în Ambasada rusă de la Chișinău"
publication: '[[JurnalTV]]'
published: '2023-07-26'
section: novosti
description: "Chișinăul i-a cerut Moscovei să-și reducă numărul de diplomați acreditați în Republica Moldova. Rusia va avea aici zece diplomați. Astfel, în două săptămâni, 45 de angajați ai Ambasadei, între care 23 de oameni - personal tehnic, vor trebui să plece. Rusia promovează politici ostile prin intermediu Ambasadei sale la Chișinău, a declarat astăzi la ședința Guvernului ministrul de Externe, Nicu Popescu. Se întâmplă după ce postul nostru de televiziune a publicat o investigație privind schemele de spionaj ale Rusiei în Republica Moldova. Moscova a declarat că decizia nu va rămâne fără răspuns."
---

# Ministerul de Externe a cerut Kremlinului să-și reducă numărul de diplomați care activează în Ambasada rusă de la Chișinău

Chișinăul i-a cerut Moscovei să-și reducă numărul de diplomați acreditați în Republica Moldova. Rusia va avea aici zece diplomați. Astfel, în două săptămâni, 45 de angajați ai Ambasadei, între care 23 de oameni - personal tehnic, vor trebui să plece. Rusia promovează politici ostile prin intermediu Ambasadei sale la Chișinău, a declarat astăzi la ședința Guvernului ministrul de Externe, Nicu Popescu. Se întâmplă după ce postul nostru de televiziune a publicat o investigație privind schemele de spionaj ale Rusiei în Republica Moldova. Moscova a declarat că decizia nu va rămâne fără răspuns.

NICU POPESCU, ministrul Afacerilor Externe și Integrării Europene:*"Atunci când o bună parte din prezența diplomatică a altei țări este îndreptată spre eforturile de destabilizare a țării noastre și acțiuni care nu țin de modalitățile standard de acțiunile unor servicii diplomatice, am ajuns de comun acord cu decidenții politici la necesitatea limitării numărului de diplomați acreditați din Federația Rusă."*

Republica Moldova este supusă constant unor atacuri cibernetice, a precizat ministrul de Externe.

NICU POPESCU, ministrul Afacerilor Externe și Integrării Europene:*"Timp de mai multe decenii am asistat și am fost ținta mai multor tipuri de activități din partea Federației Ruse și politici destul de ostile. O parte din ele era realizată prin intermediu Ambasadei ruse la Chișinău."*

”Este încă un pas al Chișinăului spre distrugerea relațiilor bilaterale”, a declarat purtătorul de cuvânt al Ministerului rus de Externe, Maria Zaharova.

MARIA ZAHAROVA, purtătorul de cuvânt al Ministerului rus de Externe:*"Aceste acțiuni nejustificate și neprietenoase nu vor rămâne fără răspuns. Este un alt pas spre distrugerea relațiilor bilaterale din partea regimului de la Chișinău. În dorința de a sluji sponsorilor occidentali în ceea ce privește rusofobia, Chișinăul preia tot mai activ experiența balticilor și a ucrainenilor. Setul standard de măsuri, inclusiv insulte publice la adresa țării noastre, interzicerea mass-media în limba rusă, atacul asupra limbii ruse, este completat cu noi forme de combatere a amenințării rusești, inexistente."*

Această decizie afectează dialogul dintre două țări, a comentat Vasnețov imediat ce a ieșit din clădirea Ministerului de Externe.

OLEG VASNEȚOV, ambasadorul Federației Ruse la Chișinău:*"Aeastă decizie nu este în spiritul relațiilor noastre prietenoase. Nu ne-am așteptat ca autoritățile de la Chișinău să preia atât de repede o tendință rusofobă și să ia decizii atât de radicale. Sperăm că persoanele care iau astfel de decizii înțeleg care pot fi consecințele."*

În contextul investigației Jurnal TV, privind antenele de pe acoperișul Ambasadei ruse, Vasnețov a declarat că acestea înlocuiesc internetul.

OLEG VASNEȚOV, ambasadorul Federației Ruse la Chișinău*: "Dacă telefonia și internetul funcționau mai bine, nu ar fi trebuit să înnoim permanent aceste antene. Aceste antene sunt achiziționate pe piața internă. Ne-am ciocnit și anterior cu o astfel de atitudine față de noi, dar ne-am obișnuit.Cred că vom găsi soluții pentru a restabili relațiile demult deteriorate între două țări."*

Potrivit Ministerului de Externe, decizia de a reduce numărul personalului diplomatic al Rusiei, administrativ, tehnic și de serviciu, este adoptată în corespundere cu prevederile articolului 11 al Convenției de la Viena, din 18 aprilie 1961, care arată că ”în lipsa unui acord explicit asupra misiunii, statul acreditar poate cere ca acest efectiv să fie menținut în limitele a ceea ce el considera ca rezonabil și normal, având în vedere împrejurările și condițiile existente în acest stat și nevoile misiunii în cauza”. Am încheiat citatul. Decizia Chișinăului trebuie să fie pusă în aplicare până la 15 august curent.Potrivit unei investigații realizate de postul nostru de televiziune în colaborare cu jurnaliștii portalului independent rus, The Insider, Ambasada Rusiei la Chișinău este echipată cu multiple sisteme de antene, capabile să capteze orice tip de semnale la distanță lungă. Pe acoperișurile celor două clădiri a misiunii diplomatice ar fi instalate 28 de astfel de dispozitive, ceea ce este de două ori mai mult decât la Bruxelles, unde se află multe dintre subdiviziunile Uniunii Europene și stafful NATO.

Potrivit unei investigații realizate de postul nostru de televiziune în colaborare cu jurnaliștii portalului independent rus, The Insider, Ambasada Rusiei la Chișinău este echipată cu multiple sisteme de antene, capabile să capteze orice tip de semnale la distanță lungă. Pe acoperișurile celor două clădiri a misiunii diplomatice ar fi instalate 28 de astfel de dispozitive, ceea ce este de două ori mai mult decât la Bruxelles, unde se află multe dintre subdiviziunile Uniunii Europene și stafful NATO.
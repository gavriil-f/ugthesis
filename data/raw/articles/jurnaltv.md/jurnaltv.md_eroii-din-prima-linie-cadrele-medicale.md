---
site: "jurnaltv.md"
archive: "https://web.archive.org/web/20240703004112/www.jurnaltv.md/news/1d16d5ba8d8d9822/eroii-din-prima-linie-cadrele-medicale-"
url: "http://www.jurnaltv.md/news/1d16d5ba8d8d9822/eroii-din-prima-linie-cadrele-medicale-"
language: ro
title: "EROII DIN PRIMA LINIE: Cadrele medicale de la Centrul COVID-19, amplasat la „Moldexpo”"
publication: '[[JurnalTV]]'
published: '2020-04-27'
section: novosti
description: "Și-au unit forțele pentru a salva vieți, riscând în fiecare zi, atunci când acordă ajutor pacienților cu simptome specifice noului tip de coronavirus. În aceste condiții, cadrele medicale de la Centrul COVID-19, amplasat la „Moldexpo”, continuă să lucreze, iar până acum au investigat sute de pacienți gravi și cu forme mai ușoare ale virusului. Urmăriți în continuare un reportaj realizat în exclusivitate de către colegii noștri Elena Mudrâi și Sergiu Andriuța."
---

# EROII DIN PRIMA LINIE: Cadrele medicale de la Centrul COVID-19, amplasat la „Moldexpo”

Și-au unit forțele pentru a salva vieți, riscând în fiecare zi, atunci când acordă ajutor pacienților cu simptome specifice noului tip de coronavirus. În aceste condiții, cadrele medicale de la Centrul COVID-19, amplasat la „Moldexpo”, continuă să lucreze, iar până acum au investigat sute de pacienți gravi și cu forme mai ușoare ale virusului. Urmăriți în continuare un reportaj realizat în exclusivitate de către colegii noștri Elena Mudrâi și Sergiu Andriuța.

Toate ambulanțele care aduc pacienți suspectați de infectare cu noul tip de coronavirus ajung mai întâi în zona de triaj. Doi medici stau permanent la post și le ies în cale echipajelor de urgență.

Ea este Viorica Cernov, studentă în anul patru la Medicină și, mai nou, ajutor la dispecerat.

*VIORICA CERNOV, studentă la Universitatea de Medicină: De la început, ne îngrijoram de siguranța noastră, dar ne-am implicat.*

Tânăra, la fel ca și alți colegi de-ai ei de universitate, nesiliți de nimeni, au ales să nu stea deoparte și au misiunea lor, să introducă într-un program toată informația despre bolnavul adus cu ambulanța.

*VIORICA CERNOV, studentă la Universitatea de Medicină:*Suntem înafara celor mai grave și complicate lucruri. În două minute apare suportul de hârtie la colegii noștri.

*DENIS CERNELEA, vicedirector al Centrului COVID-19 Chișinău: Deja, înainte de a ajunge ambulanța cu pacientul, toată informația despre pacient este tipărită.*

Echipajele de urgență lasă pacientul și pleacă să dezinfecteze ambulanța.

De asemenea, toți își lasă echipamentul.

După ce se ajunge în fața blocului medical, de bolnav de ocupă Dumitru Cravcenco, specialist în radiologie de 11 ani. Medicul, ajutat de echipa sa și de razele X, vede starea în care sunt plămânii bolnavului.

Radiografia este gata.

*DUMITRU CRAVCENCO, medic radiolog, șef departament Centrul COVID-19 Chișinău: Se văd foarte șterse anatomia țesutului pulmonar. Aici, pneumonie virală la pacient, clasic COVID-19.*

După asta, misiunea este preluată de medicii clinicieni.

Zeci de pacienți sunt investigați zilnic.

Carolina Opincă, studentă în anul cinci la Medicină, a decis să vină în ajutor în calitate de asistentă medicală.

*CAROLINA OPINCĂ, studentă, asistentă medicală la Centrul COVID-19 Chișinău: Sistemul medical din țară se confruntă cu o lipsă de cadre medicale și pentru a nu permite ca personalul medical în etate să intervină, în acest câmp de luptă, cred și e foarte bine ca noi, generația tânără să intervenim. Vreau să-mi fac familia mândră de copilul lor.*

*CAROLINA OPINCĂ, studentă, asistentă medicală la Centrul COVID-19 Chișinău: Fiecare zi începe cu măsurile de bază de îmbrăcare a echipamentului de protecție, odată ce îl văd pe mine îmi las toate emoțiile, gândurile, chiar și necesitățile fiziologice în vestiar și aici mă îndrept deschisă doar spre responsabilitățile mele directe, la pacienți.*

Toate probele recoltate ajung în laborator, unde muncește un medic și un felcer, câte op ore pe zi.

*OLGA BERNAZ, laborantă, IMSP AMT Ciocana: Analize generale ziua sunt mai multe, și mai mult. Medicul primește online rezultatul. Nu avem contact cu pacienții, asta e salvarea noastră.*

Până sunt gata rezultatele probelor recoltate, inclusiv rezultatul testului la COVID-19, cadrele medicale au grijă de starea pacienților. Tatiana Harghel se dedică medicinii de 20 de ani, așa că atunci când a aflat că este nevoie de o echipă pentru a ajuta bolnavii aduși la centru, nu a stat pe gânduri.

*TATIANA HARGHEL, coordonatoarea Zonei Galbene al Centrului COVID-19: Nici nu m-am gândit să spun nu.  Viața mea s-a schimbat s-a schimbat radical. Ne aflăm mult timp în contact cu pacientul, comunicăm mai puțin cu rudele, suntem în situație, să-i spun așa, mai încordată, mai stresantă.*

Înfruntă totul și de fiecare dată revine în forță la muncă, pentru că speră.

*TATIANA HARGHEL, coordonatoarea Zonei Galbene al Centrului COVID-19: Poate într-o bună zi o să se termine pandemia.*

*DIANA LUPU, cardiolog la Centrul COVID-19 Chișinău: Nu mi-am văzut copilul de o lună și îmi este foarte dor, dar când am ales medicina mi-am asumat și acest risc. Sper că curând o să-l văd și o să fie toți sănătoși.*

Diana Lupu este medicul care în tura ei de 12 ore are grijă de inimile pacienților internați.

*DIANA LUPU, cardiolog la Centrul COVID-19 Chișinău:*Foarte mulți pacienți au comorbidități. Cei mai afectați sunt pacienții care au comorbidități cardiace, neurologice, endocrinologice, ei trebuie consultați de mai mulți specialiști, pentru asta suntem.

Pentru cei mai gravi bolnavi sunt 11 paturi în așa-numita „zonă roșie”.

LILIA ȚIGANCIUC, medic, coordonatoare Zona Roșie a Centrului COVID-19: Această zonă este predispusă pentru pacienții deja terminali. Obligatoriu necesită oxigenoterapie și tratament intensiv.

Și nu doar...

*LILIA ȚIGANCIUC, medic, coordonatoare Zona Roșie a Centrului COVID-19: Pacientul este tratat nu numai cu doctoria, pacientul este tratat cu vorba, spusă la timp.*

Și cu un zâmbet, care, din cauza echipamentului, se poate citi doar în ochii medicului, dacă îi deslușești printre ochelarii transpirați. Dar echipamentul înseamnă siguranță. În special, când pacienții sunt intubați, cel mai periculos proces pentru medici.

*LILIA ȚIGANCIUC, medic, coordonatoare Zona Roșie a Centrului COVID-19: Unim filtre bactericide și virusucide, pentru a ne proteja. Ultima dată m-am aflat în această mască o oră. Este foarte complicat. Mai dispunem și de o cușcă pentru intubare, ca să nu avem contaminare cu pacientul COVID-19.*

În funcție de rezultatul testului pentru depistarea coronavirusului și de gravitatea stării de sănătate, se ia decizia în ce instituție va fi transferat pacientul.

*LILIA ȚIGANCIUC, medic, coordonatoare Zona Roșie a Centrului COVID-19: Pacientul este deconectat de la noi și reconectat la ambulanța, care este predestinată ca reanimobil.*

Sunt și alți pacienți, diagnosticați cu noul coronavirus, care se simt mai bine.

*DENIS CERNELEA, vicedirector al Centrului COVID-19 Chișinău: Pe parcursul unei zile, dintre persoanele internate, la 25 - 40 la sută se confirmă testul pozitiv.*

La externarea din centru, acești pacienți sunt asigurați cu paturi în alte instituții medicale. Disponibilitatea locurilor poate fi văzută pe acest monitor de la dispeceratul central, unde oamenii lucrează 24 de ore din 24.

*DENIS CERNELEA, vicedirector al Centrului COVID-19 Chișinău:*Platforma creată către noi, eletronică, a fost aplicată la instituțiile spitalicești, care introduc în permanență online disponibilitatea fondului de paturi pe care îl au.

Centrul COVID-19 din Chișinău există datorită muncii pe care o depun zilnic 150 de angajați, majoritatea cadre medicale, în special de la Spitalul „Sfanta Treime”. Toți au venit aici din diferite instituții sanitare și au format o echipă unită, pentru a salva vieți.
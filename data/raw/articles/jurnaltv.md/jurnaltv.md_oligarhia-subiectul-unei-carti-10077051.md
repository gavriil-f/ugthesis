---
site: "jurnaltv.md"
archive: "https://web.archive.org/web/20240410065529/www.jurnaltv.md/ro/news/2014/11/21/oligarhia-subiectul-unei-carti-10077051/"
url: "https://www.jurnaltv.md/ro/news/2014/11/21/oligarhia-subiectul-unei-carti-10077051/"
language: ro
title: "Vor o ţară în care să revină"
publication: '[[JurnalTV]]'
section: politic
description: "\"Vrem un viitor la noi acasă\", \"Jos corupţia\", \"Cerem vot repetat\". Acestea au fost mesajele miilor de moldoveni de peste hotare, care au protestat..."
---

# Vor o ţară în care să revină

"Vrem un viitor la noi acasă", "Jos corupţia", "Cerem vot repetat". Acestea au fost mesajele miilor de moldoveni de peste hotare, care au protestat față de rezultatele alegerilor prezidenţiale. Fie că se află în Italia, Spania, Marea Britanie sau Germania, conaţionalii noştri spun că îşi doresc o Moldovă fără corupţie, în care ar putea reveni pentru a-și creşte copiii şi nepoţii.

Proteste de amploare au fost organizate în mai multe oraşe din Italia. Peste 200 de moldoveni din Padova au semnat o petiţie prin care cer demisia imediată a conducerii Comisiei Electorale Centrale, Ministerului de Externe şi a Biroului pentru Relaţii cu Diaspora.

La Bologna, mulţimea adunată în jurul monumentului unui luptător italian pentru independenţă a fredonat cântece patriotice.

Într-un alt oraş din peninsulă, Brescia, diaspora a ieşit în stradă în speranţa unui viitor mai bun acasă, în Moldova.

Mesaje similare au avut şi moldovenii stabiliţi în provincia italiană Bolzano.

Moldovenii din Frankfurt, Germania, spun că nu recunosc rezultatul alegerilor şi cer organizarea unui scrutin repetat.

S-a protestat şi în alte oraşe din Germania. Comunitatea moldovenilor din Koln şi Bonn a ieşit cu drapele pentru a-şi exprima dezacordul faţă de organizarea defectuoasă a scrutinului.

În capitala Germaniei, Berlin, mesajul diasporei a fost la fel de categoric.

Moldovenilor stabiliţi în Irlanda li s-a alăturat şi preşedintele Partidului Platforma Demnitate şi Adevăr, Andrei Năstase.

Şi conaţionalii noştri din Londra s-au mobilizat.

Demisia preşedintelui Comisiei Electorale Centrale şi a ministrului Afacerilor Externe a fost cerută şi în capitala Uniunii Europene.

Iar reprezentanţii diasporei din Girona, Spania, şi-au prins, în mod simbolic, panglici galbene în piept şi au adus coşuri cu fructe coapte.

În stradă au ieșit și moldovenii din Grecia.

Proteste similare au fost organizate în mai multe oraşe din Portugalia, Franţa, Olanda, Polonia, Luxemburg, Austria, dar şi România. Anterior, președintele Comisiei Electorale Centrale a spus că nu comentează solicitări politice, iar Ministerul de Externe a menționat într-un comunicat de presă că a acționat legal pe 13 noiembrie. La rândul său, şefa Biroului pentru Relaţii cu Diaspora, Olga Coptu, a declarat pentru Jurnal TV că nu a primit nicio solicitare oficială privind demisia sa, precizând că instituţia pe care o conduce a organizat o amplă campanie de informare a diasporei înainte de alegeri.
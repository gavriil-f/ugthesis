---
site: "jurnaltv.md"
archive: "https://web.archive.org/web/20240704010642/www.jurnaltv.md/news/d88e83b28754a8f1/universitatile-au-dat-start-campaniei-de-"
url: "https://www.jurnaltv.md/news/d88e83b28754a8f1/universitatile-au-dat-start-campaniei-de-"
language: ro
title: "Universitățile au dat start campaniei de admitere pentru anul de studii 2021-2022"
publication: '[[JurnalTV]]'
published: '2021-07-19'
section: novosti
description: "A început campania de admitere la facultăți pentru anul de studii 2021-2022. Concursul se va desfășura în sistem mixt, cu precădere online. Ministerul Educației a adaptat regulamentul-cadru la condițiile de prevenire a răspândirii COVID-19. Tinerii pot depune dosarul până pe 30 iulie. Pe 12 august vor fi anunțate rezultatelor finale."
---

# Universitățile au dat start campaniei de admitere pentru anul de studii 2021-2022

A început campania de admitere la facultăți pentru anul de studii 2021-2022. Concursul se va desfășura în sistem mixt, cu precădere online. Ministerul Educației a adaptat regulamentul-cadru la condițiile de prevenire a răspândirii COVID-19. Tinerii pot depune dosarul până pe 30 iulie. Pe 12 august vor fi anunțate rezultatelor finale.

VLADISLAV BADAN, secretarul comisiei de admitere al USMF „Nicolae Testemițanu”: "*Astăzi, 19 iulie a început prima perioadă de admitere care este dedicată depunerii dosarelor de către candidații la admitere. Depunerea dosarelor conform prevederilor actelor normative se face on-line, este deosebirea față de anii precedenți, pentru că în 2020 din cauza pandemiei și s-a dovedit această experiență una utilă, benefică și reușită. În 2021 continuăm aplicarea procedurii de depunere on-line a dosarelor de admitere."*

Candidații care nu au nicio posibilitate tehnică de a depune actele on-line se vor prezenta fizic la comisia de admitere. Acolo vor fi ghidați de membrii comisiei. Dacă în vremurile de până la pandemie în fața Universității de Stat de Medicină și Farmacie „Nicolae Testemițanu” cozile erau enorme, astăzi am întâlnit doar câțiva tineri dornici să devină studenți.

Mari emoții aveau și părinții, care au venit să-i susțină pe copii în aceste zile importante.

Depunerea actelor on-line economisește timp, dar și bani, spune secretarul comisiei de admitere al USMF „Nicolae Testemițanu”, Vladislav Badan:

VLADISLAV BADAN, secretarul comisiei de admitere al USMF „Nicolae Testemițanu”: "*Nu există cozi, rânduri pentru depunerea dosarelor. Totodată, chiar de e liniște din punct de vedere a prezenței fizice a candidaților, ținem să menționăm că dimineață deja în baza de date, pe platforma eadmitere.usmf.md erau înregistrate peste 200 de dosare care deja urmau să fie procesate de către angajații comisiei de admitere. Astfel, faptul că nu există rânduri, oameni nu înseamnă că nu se face admitere."*

Tinerii pot depune dosarul de concurs până pe 30 iulie, ora 17: 00. Pe data de 3 august vor fi anunțate rezultatele intermediare, iar între 4 și 10 august, candidații vor depune documentele în original la instituția aleasă. Pe 12 august vor fi anunțate rezultatelor finale.
---
site: "jurnaltv.md"
archive: "https://web.archive.org/web/20240427095424/www.jurnaltv.md/news/f0bde736b4e67b2b/a-avut-loc-o-noua-sedinta-in-dosarul-fostului-sef-al-cfm-iurie-topala.html?utm_source=RSS&utm_medium=RSS&utm_campaign=RSS"
url: "https://www.jurnaltv.md/news/f0bde736b4e67b2b/a-avut-loc-o-noua-sedinta-in-dosarul-fostului-sef-al-cfm-iurie-topala.html"
language: ro
title: "A avut loc o nouă ședință în dosarul fostului șef al CFM, Iurie Topală"
publication: '[[JurnalTV]]'
published: '2024-04-16'
section: novosti
description: "O nouă ședință în dosarul fostului șef al CFM, Iurie Topală, a avut loc astăzi la Judecătoria Chișinău, sediul Buiucani. Topală este învinuit ca în perioada în care a fost șef la Calea Ferata, din 2015 pana în 2019, ar fi prejudiciat întreprinderea cu sute de milioane de lei. Topală riscă pana la opt ani de închisoare, cu privarea dreptului de a ocupa o funcție publică timp de 15 ani."
---

# A avut loc o nouă ședință în dosarul fostului șef al CFM, Iurie Topală

O nouă ședință în dosarul fostului șef al CFM, Iurie Topală, a avut loc astăzi la Judecătoria Chișinău, sediul Buiucani. Topală este învinuit ca în perioada în care a fost șef la Calea Ferata, din 2015 pana în 2019, ar fi prejudiciat întreprinderea cu sute de milioane de lei. Topală riscă pana la opt ani de închisoare, cu privarea dreptului de a ocupa o funcție publică timp de 15 ani.

STELA BARBĂ, procuror:*"Pe anumite capete sunt acuzații că fiind persoană publică a gestionat întreprinderea în interesul unor companii, care s-au constata că sunt companiile afiliate acestor persoane care au obținut din activitatea în raport cu întreprinderea CFM, venituri de milioane în coraport cu pierderile întreprinderii."*

Fostul șef al CFM nu-și recunoaște vinovăția și zice că va lupta să-și apere onoarea.

IURIE TOPALĂ, fost șef al CFM:*"Eu am dovezi irefutabile ca să demonstrez că eu nu sunt vinovat, dar citiți statistica Căii Ferate până la mine, cu mine și după mine. Nu m-ați adus forțat am venit benevol, așa scrie în rechizitoriu și multe altele. Sunt ilegalități, toate sunt ilegalități."*

Iurie Topală figurează și într-un alt dosar trimis recent în judecată. Potrivit Procuraturii pentru Combaterea Criminalității Organizate și Cauze Speciale, Topală a închiriat fraudulos locomotive din stânga Nistrului și a încheiat în afara planului de achiziții un acord suplimentar de transportare a mărfurilor pe tronsonul Chișinău-Călărași-Etulia. Prin urmare, prețul contractului a fost majorat, iar acțiunile lui Topală au determinat majorarea plăților pentru serviciile suportate de CFM. Pentru astfel de acțiuni, Codul penal prevede amendă de peste 57 de mii de lei sau până la trei ani de închisoare.Autoritățile belgiene au acceptat extrădarea lui Iurie Topală, anunțat în căutare internațională pe 23 noiembrie 2021, la solicitarea Inspectoratului de Poliție Centru și PCCOCS. Ulterior, în privința acestuia a fost aplicată măsura de arest preventiv, fiind plasat în Penitenciarul Nr.13. Pe 27 ianuarie, Judecătoria Chișinău, sediul Buiucani, a emis decizia de plasare a lui Topală în arest la domiciliu pentru 30 de zile, iar ulterior în privința acestuia a fost ridicată și interdicția de a părăsi teritoriul Republicii Moldova.

Autoritățile belgiene au acceptat extrădarea lui Iurie Topală, anunțat în căutare internațională pe 23 noiembrie 2021, la solicitarea Inspectoratului de Poliție Centru și PCCOCS. Ulterior, în privința acestuia a fost aplicată măsura de arest preventiv, fiind plasat în Penitenciarul Nr.13. Pe 27 ianuarie, Judecătoria Chișinău, sediul Buiucani, a emis decizia de plasare a lui Topală în arest la domiciliu pentru 30 de zile, iar ulterior în privința acestuia a fost ridicată și interdicția de a părăsi teritoriul Republicii Moldova.
---
site: "jurnaltv.md"
archive: "https://web.archive.org/web/20241002165551/www.jurnaltv.md/news/82703b7fe14bf8da/pretul-de-achizitie-a-gazelor-naturale-de-la-energocom-pentru-luna-octombrie-va-fi-mai-mic-cu-circa-24-de-euro-fata-de-septembrie.html"
url: "https://www.jurnaltv.md/news/82703b7fe14bf8da/pretul-de-achizitie-a-gazelor-naturale-de-la-energocom-pentru-luna-octombrie-va-fi-mai-mic-cu-circa-24-de-euro-fata-de-septembrie.html"
language: ro
title: "Prețul de achiziție a gazelor naturale de la Energocom pentru luna octombrie va fi mai mic cu circa 24 de euro față de septembrie"
publication: '[[JurnalTV]]'
published: '2024-10-01'
section: novosti
description: "Prețul de achiziție a gazelor naturale de la Energocom pentru luna octombrie va fi mai mic cu circa 24 de euro pentru o mie de metri cubi față de luna septembrie. Anunțul a fost făcut astăzi de compania Moldovagaz. Această ieftinire nu va influența deocamdată tarifele pentru consumatorii finali, a explicat șeful Moldovagaz, Vadim Ceban."
---

# Prețul de achiziție a gazelor naturale de la Energocom pentru luna octombrie va fi mai mic cu circa 24 de euro față de septembrie

Prețul de achiziție a gazelor naturale de la Energocom pentru luna octombrie va fi mai mic cu circa 24 de euro pentru o mie de metri cubi față de luna septembrie. Anunțul a fost făcut astăzi de compania Moldovagaz. Această ieftinire nu va influența deocamdată tarifele pentru consumatorii finali, a explicat șeful Moldovagaz, Vadim Ceban.

Moldovagaz informează că în această lună prețul de achiziție al gazelor naturale de la Energocom va fi de 394 de euro per mia de metri cubi. Prețul este mai mic cu circa 24 de euro față de luna septembrie, când a fost de 419 euro. Președintele Moldovagaz, Vadim Ceban, a declarat pentru Jurnal TV că prețul de achiziție mai mic nu va influența deocamdată tarifele pentru consumatorii casnici.

VADIM CEBAN, director Moldovagaz:*"Nu este vorba acum despre vreo adresare la ANRE pentru ajustarea tarifelor. Noi încă nu am procurat gaze naturale pentru toată luna decembrie și mai avem încă ianuarie, februarie, martie, de aceea prețul mediu ponderat se calculează reieșind din prețurile cu care procurăm în toate perioadele. Tarifele se calculează în medii anuale și respectiv prețul de achiziție se ia în calcul mediu anual."*

În prezent, pentru un metru cub de gaze naturale, consumatorii casnici achită 12 lei și 15 bani, fără TVA.
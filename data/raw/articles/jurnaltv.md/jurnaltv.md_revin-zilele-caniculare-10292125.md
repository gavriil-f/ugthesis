---
site: "jurnaltv.md"
archive: "https://web.archive.org/web/20240325061958/www.jurnaltv.md/ro/news/2017/7/10/revin-zilele-caniculare-10292125/"
url: "https://www.jurnaltv.md/ro/news/2017/7/10/revin-zilele-caniculare-10292125/"
language: ro
title: "Doi funcţionari, bănuiţi în dosarul BEM"
publication: '[[JurnalTV]]'
section: politic
description: "Directorul adjunct al Agenţiei Proprietăţii Publice, Angela Susanu, şi fostul viceministru al Economiei, Dumitru Godoroja, au, &icirc;ncep&acirc;nd..."
---

# Doi funcţionari, bănuiţi în dosarul BEM

Directorul adjunct al Agenţiei Proprietăţii Publice, Angela Susanu, şi fostul viceministru al Economiei, Dumitru Godoroja, au, începând de astăzi, statut de bănuit în dosarul jafului de miliarde din Banca de Economii.

Potrivit unui comunicat al Procuraturii Generale, cei doi sunt bănuiţi de neglijenţă în serviciu. Mai exact, în intervalul iulie-august 2013, ei nu şi-ar fi îndeplinit corespunzător atribuţiile de serviciu, ceea ce a dus la pierderea pachetului majoritar de acţiuni al statului în Banca de Economii. Susanu şi Godoroja nu au răspuns la telefon pentru a comenta informaţia. Precizăm că decizia de a ceda pachetul majoritar de acţiuni de la BEM a fost luată în august 2013 de o comisie specială formată din mai mulţi viceminiştri.
---
site: "jurnaltv.md"
archive: "https://web.archive.org/web/20240922055701/www.jurnaltv.md/news/aef4100e46aee9da/intreprinderea-barza-alba-va-fi-inclusa-in-lista-"
url: "https://www.jurnaltv.md/news/aef4100e46aee9da/intreprinderea-barza-alba-va-fi-inclusa-in-lista-"
language: ro
title: "Întreprinderea „Barza Albă” va fi inclusă în lista bunurilor care nu pot fi privatizate"
publication: '[[JurnalTV]]'
published: '2023-07-07'
section: novosti
description: "Întreprinderea de Stat „Barza Albă” va fi inclusă în Lista bunurilor care nu pot fi privatizate. Proiectul de lege în acest sens a fost votat astăzi în prima lectură."
---

# Întreprinderea „Barza Albă” va fi inclusă în lista bunurilor care nu pot fi privatizate

Întreprinderea de Stat „Barza Albă” va fi inclusă în Lista bunurilor care nu pot fi privatizate. Proiectul de lege în acest sens a fost votat astăzi în prima lectură.

Potrivit documentului, întreprinderea de la Bălți a devenit obiect al patrimoniului cultural-național, în conformitate cu o lege adoptată de Parlament în urmă cu un an. Astfel, bunurile imobile ale întreprinderii sunt incluse în Registrul monumentelor ocrotite de stat. Proiectul de lege urmează a fi votat în lectură finală. În prezent, sunt două întreprinderi vinicole, incluse în patrimoniul cultural - Combinatul de vinuri ”Cricova” și Combinatul de vinuri ”Mileștii Mici”.
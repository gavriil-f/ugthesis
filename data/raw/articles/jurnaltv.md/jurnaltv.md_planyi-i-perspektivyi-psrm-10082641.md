---
site: "jurnaltv.md"
archive: "https://web.archive.org/web/20241002161127/www.jurnaltv.md/ro/news/2014/12/12/planyi-i-perspektivyi-psrm-10082641/"
url: "http://www.jurnaltv.md/ro/news/2014/12/12/planyi-i-perspektivyi-psrm-10082641/"
language: ro
title: "Reţinuţi pentru contrabandă cu mercur"
publication: '[[JurnalTV]]'
section: politic
description: "Doi bărbaţi de 25 şi respectiv 30 de ani din oraşul Cantemir au ajuns pe m&acirc;na oamenilor legii, fiind suspectaţi de contrabandă cu mercur."
---

# Reţinuţi pentru contrabandă cu mercur

Doi bărbaţi de 25 şi respectiv 30 de ani din oraşul Cantemir au ajuns pe mâna oamenilor legii, fiind suspectaţi de contrabandă cu mercur.

În urma investigaţiilor, poliţiştii au depistat la domiciliile suspecţilor aproximativ 8 kilograme de mercur, o armă pneumatică şi două sticle cu sumbstanţă toxică asemănătoare cu mercurul. Conform informaţiei preliminare, indivizii urmau să comercializeze substanţa toxică pe piaţa neagră din ţară, iar în urma vânzărilor urmau să obţină aproximativ 200 000 de euro. Dacă vor fi găsiţi vinovaţi, indivizii riscă până la 10 ani de puşcărie.
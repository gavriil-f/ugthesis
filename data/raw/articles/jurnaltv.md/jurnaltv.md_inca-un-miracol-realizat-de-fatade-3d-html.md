---
site: "jurnaltv.md"
archive: "https://web.archive.org/web/20240101084541/www.jurnaltv.md/news/763b6ab726958813/inca-un-miracol-realizat-de-fatade-3d.html"
url: "https://www.jurnaltv.md/news/763b6ab726958813/inca-un-miracol-realizat-de-fatade-3d.html"
language: ro
title: "Încă un miracol realizat de Fațade 3d"
publication: '[[JurnalTV]]'
published: '2023-12-29'
section: novosti
description: "Pentru al patrulea an consecutiv, compania Fațade 3D renovează casa și curtea unei familii nevoiașe, în cadrul Proiectului „Casă nouă de Crăciun”. De această dată, beneficiari sunt Ion și Tatiana Grosu, și cei trei copii ai lor, care locuiesc în satul Hârtopul Mic, raionul Criuleni. Până nu demult, oamenii trăiau în condiții greu de imaginat - într-o casă veche de peste o sută de ani, dar ajunsă într-o stare deplorabilă. Acum, Ion și Tatiana Grosu se bucură de casă cu acoperiș, cu uși și ferestre noi, de o curte și un gard cum se cuvine."
---

# Încă un miracol realizat de Fațade 3d

Pentru al patrulea an consecutiv, compania Fațade 3D renovează casa și curtea unei familii nevoiașe, în cadrul Proiectului „Casă nouă de Crăciun”. De această dată, beneficiari sunt Ion și Tatiana Grosu, și cei trei copii ai lor, care locuiesc în satul Hârtopul Mic, raionul Criuleni. Până nu demult, oamenii trăiau în condiții greu de imaginat - într-o casă veche de peste o sută de ani, dar ajunsă într-o stare deplorabilă. Acum, Ion și Tatiana Grosu se bucură de casă cu acoperiș, cu uși și ferestre noi, de o curte și un gard cum se cuvine.

Cât au durat lucrările de renovate, familia a trăit în altă casă.

Meșterii au amenajat camera copiilor cu mobilier nou și au adus jucării. Iar pentru gospodina casei au instalat o bucătărie de invidiat.

EUGENIA ANGHELICI, primărița satului Hârtopul Mic:*"Vreau să accentuez că gestul făcut de Fațade 3D la această familie e puțin spus un gest, este o minune ce au făcut pentru această familie."*

Pentru al patrulea an consecutiv, compania Fațade 3D aduce fericire oamenilor în cadrul Proiectului social „Casă nouă de Crăciun”.
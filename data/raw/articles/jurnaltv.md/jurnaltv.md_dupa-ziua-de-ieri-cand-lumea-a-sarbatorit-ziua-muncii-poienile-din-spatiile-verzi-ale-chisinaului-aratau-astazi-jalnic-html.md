---
site: "jurnaltv.md"
archive: "https://web.archive.org/web/20240916075751/www.jurnaltv.md/news/5d6693e5cf7b3a50/dupa-ziua-de-ieri-cand-lumea-a-sarbatorit-ziua-muncii-poienile-din-spatiile-verzi-ale-chisinaului-aratau-astazi-jalnic.html"
url: "https://www.jurnaltv.md/news/5d6693e5cf7b3a50/dupa-ziua-de-ieri-cand-lumea-a-sarbatorit-ziua-muncii-poienile-din-spatiile-verzi-ale-chisinaului-aratau-astazi-jalnic.html"
language: ro
title: "După ziua de ieri, când lumea a sărbătorit Ziua muncii, poienile din spațiile verzi ale Chișinăului arătau astăzi jalnic"
publication: '[[JurnalTV]]'
published: '2024-05-02'
section: novosti
description: "Cheful s-a consumat, dar au rămas mormanele de gunoi. După ce lumea a sărbătorit ieri cum a crezut de cuviință Ziua muncii, poienițele din spațiile verzi ale Chișinăului arătau astăzi jalnic - numai hârtie, plastic și alte gunoaie lăsate de petrecăreți. Echipa noastră de filmare a constat o atare situație în parcul de la strada Calea Orheiului."
---

# După ziua de ieri, când lumea a sărbătorit Ziua muncii, poienile din spațiile verzi ale Chișinăului arătau astăzi jalnic

Cheful s-a consumat, dar au rămas mormanele de gunoi. După ce lumea a sărbătorit ieri cum a crezut de cuviință Ziua muncii, poienițele din spațiile verzi ale Chișinăului arătau astăzi jalnic - numai hârtie, plastic și alte gunoaie lăsate de petrecăreți. Echipa noastră de filmare a constat o atare situație în parcul de la strada Calea Orheiului.

PAULA BEJENARI, reporter Jurnal TV:*"Un tablou dezolant vedem astăzi în fâșiile forestiere, unde oamenii s-au bucurat ieri de viață, petrecând într-o veselie cu ocazia zilei muncii. În loc să-și asume responsabilitatea și să lase poiana unde au chefuit așa cum au găsit-o, unii au hotărât că acest lucru trebuie să-l facă alții."*

E o dovadă a lipsei de educație și a iresponsabilității, comentează locuitorii orașului.

Dezordine am găsit și în altă parte a orașului, într-o pădure de la șoseaua care duce spre Aeroport.

MARIA RUSNAC, reporter Jurnal TV:*"O situație similară este și aici, într-o fâșie forestieră din sectorul Botanica, unde zeci de oameni au marcat ieri Ziua Internațională a Muncii. Astăzi am găsit un tablou sumbru - pungile cu deșeuri au fost lăsate așa, grămadă, deoarece unii s-au lenevit să le ducă la coș."*

Potrivit Codului contravențional, persoanele care nu respectă regulile de menținere a curățeniei în orașe și sate pot primi amenzi de până la 1800 de lei, sau pedepsiți cu muncă în folosul comunității, de la 20 la 60 de ore.
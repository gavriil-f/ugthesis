---
site: "jurnaltv.md"
archive: "https://web.archive.org/web/20240228032501/www.jurnaltv.md/ro/news/2017/7/19/altfel-de-pove-ti-la-biblioteca-10293829/"
url: "https://www.jurnaltv.md/ro/news/2017/7/19/altfel-de-pove-ti-la-biblioteca-10293829/"
language: ro
title: "Veteranii, în sprijinul platformei „DA\""
publication: '[[JurnalTV]]'
section: politic
description: "Zeci de reprezentanţi ai Uniunii Naţionale a Veteranilor războiului de pe Nistru din toată republica şi-au reconfirmat prin vot decizia de aderare la..."
---

# Veteranii, în sprijinul platformei „DA"

Zeci de reprezentanţi ai Uniunii Naţionale a Veteranilor războiului de pe Nistru din toată republica şi-au reconfirmat prin vot decizia de aderare la Platforma Civică „Demnitate şi Adevăr". Hotărârea a fost luată astăzi la şedinţa Consiliului Naţional al Uniunii, unde au participat şi membri ai grupului de iniţiativă. În cadrul întrunirii, grupul Platformei a discutat cu veteranii despre problemele actuale ale republicii şi au convenit să-şi unească forţele pentru a protesta faţă de clasa politică ce a comis abuzuri.

Membrii Platformei Civice „Demnitate şi Adevăr" au discutat cu veteranii despre situaţia din ţară, inclusiv recenta majorare a tarifelor la gaz şi energie electrică. Sătui de politicieni implicaţi în jafuri, veteranii războiului de pe Nistru şi-au arătat disponibilitatea de a susţine protestele paşnice organizate de Platforma Civică „Demnitate şi Adevăr".

Membrii Platformei Civice „Demnitate şi Adevăr" afirmă că întrunirea face parte dintr-o serie de întrevederi pe care le au cu diverse segmente ale populaţiei.

Totodată, în cadrul întrunirii, s-a convenit asupra datei şi locului desfăşurării următorului miting organizat de Platforma Civică „Demnitate şi Adevăr", despre care membrii Platformei vor anunţa săptămâna viitoare.

Amintim că la ultima acţiune de protest organizată de „Demnitate şi Adevăr" pe 7 iunie, zeci de mii de oameni nemulţumiţi de nivelul corupţiei la vârful puterii, au protestat în Piaţa Marii Adunări Naţionale şi au înaintat o listă de revendicări autorităţilor.
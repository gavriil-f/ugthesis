---
site: "jurnaltv.md"
archive: "https://web.archive.org/web/20241212225915/www.jurnaltv.md/news/948dbe6656c06837/alte-patru-persoane-au-fost-retinute-in-dosarul-anabolizantelor-transportate-cu-un-microbuz-diplomatic-de-la-moscova.html?utm_source=RSS&utm_medium=RSS&utm_campaign=RSS"
url: "https://www.jurnaltv.md/news/948dbe6656c06837/alte-patru-persoane-au-fost-retinute-in-dosarul-anabolizantelor-transportate-cu-un-microbuz-diplomatic-de-la-moscova.html"
language: ro
title: "Alte patru persoane au fost reținute în dosarul anabolizantelor transportate cu un microbuz diplomatic de la Moscova"
publication: '[[JurnalTV]]'
published: '2021-04-28'
section: novosti
description: "Noi detalii în dosarul anabolizantelor transportate cu un microbuz al Ambasadei Republicii Moldova la Moscova. Procuratura pentru Combaterea Criminalităţii Organizate şi Cauze Speciale anunță că au fost reținute alte patru persoane responsabile de producerea și livrarea preparatelor către diferite state ale Uniunii Europene, dar și în Federația Rusă."
---

# Alte patru persoane au fost reținute în dosarul anabolizantelor transportate cu un microbuz diplomatic de la Moscova

Noi detalii în dosarul anabolizantelor transportate cu un microbuz al Ambasadei Republicii Moldova la Moscova. Procuratura pentru Combaterea Criminalităţii Organizate şi Cauze Speciale anunță că au fost reținute alte patru persoane responsabile de producerea și livrarea preparatelor către diferite state ale Uniunii Europene, dar și în Federația Rusă.

Este vorba despre doi bărbați și două femei, cu vârste cuprinse între 34 și 55 de ani. La domiciliile acestora au fost găsite anabolizante similare celor depistate în mijlocul de transport diplomatic. Toți patru riscă până la opt ani de pușcărie. În decembrie trecut, la Postul Vamal Palanca au fost depistate aproximativ 360 de kilograme de anabolizante, cu o valoare de 100 de mii de euro. Ambasadorul Andrei Neguța a fost rechemat de la Moscova și reținut. El se află acum sub control judiciar, fiind cercetat pentru complicitate.
---
site: "jurnaltv.md"
archive: "https://web.archive.org/web/20240923154753/www.jurnaltv.md/news/76b6aa6065f5cb60/promoveaza-limba-franceza-in-scoli.html"
url: "https://www.jurnaltv.md/news/76b6aa6065f5cb60/promoveaza-limba-franceza-in-scoli.html"
language: ro
title: "Promovează limba franceză în școli"
publication: '[[JurnalTV]]'
published: '2024-09-23'
section: novosti
description: "Șase tineri voluntari ai Serviciului Public Francez, care au ajuns recent la Chișinău, vor activa pe durata actualului an de studii în șapte licee din Chișinău, Soroca, Bălți, Ungheni, Orhei, Hâncești și Cahul. Cei șase fac parte din Proiectul „Clase bilingve francofone”, care sprijină promovarea limbii și culturii franceze și interacțiunea între tineri."
---

# Promovează limba franceză în școli

Șase tineri voluntari ai Serviciului Public Francez, care au ajuns recent la Chișinău, vor activa pe durata actualului an de studii în șapte licee din Chișinău, Soroca, Bălți, Ungheni, Orhei, Hâncești și Cahul. Cei șase fac parte din Proiectul „Clase bilingve francofone”, care sprijină promovarea limbii și culturii franceze și interacțiunea între tineri.

GHENADIE RÂBACOV, coordonator național al proiectului „Clase bilingve francofone”:*"Acești tineri, care vin în clasele francofone le permit elevilor să descopere o altă franceză. Nu doar franceza literară pe care ei o învață la școală. Ca reprezentanți ai Franței le ajută să descopere civilizația și cultura franceză altfel. Leagă niște prietenii frumoase."*

Voluntarii din Franța spun că au reușit să vadă în Chișinău multe lucruri impresionante.

Voluntarii aduc un plus de energie în școlile unde este predată limba franceză, afirmă animatorii acestui proiect.

YVES JEGO, fost deputat din Franța:*"Este foarte importantă prezența francezilor nativi în Republica Moldova în special în clasele bilingve francofone, pentru că franceza în curând va deveni a doua limbă cea mai predată și cea mai învățată în lume."*

Proiectul „Clase bilingve francofone” a fost lansat în 1998 și relansat în septembrie 2021. Este susținut de guvernele de la Chișinău și Paris.
---
site: "jurnaltv.md"
archive: "https://web.archive.org/web/20241018231948/jurnaltv.md/ro/news/2016/4/9/accident-pe-un-santier-de-constructii-10206191/"
url: "http://jurnaltv.md/ro/news/2016/4/9/accident-pe-un-santier-de-constructii-10206191/"
language: ro
title: "Bateria revoluţionară"
publication: '[[JurnalTV]]'
section: politic
description: "O nouă baterie re&icirc;ncărcabilă, realizată din aluminiu, ar putea să revoluţioneze tehnologia obiectelor electronice de uz personal. Ea este invenţia..."
---

# Bateria revoluţionară

O nouă baterie reîncărcabilă, realizată din aluminiu, ar putea să revoluţioneze tehnologia obiectelor electronice de uz personal. Ea este invenţia cercetătorilor Universităţii Stanford, are o durată de viaţă mai mare şi este mult mai sigură decât orice produs existent pe piaţă. În plus, poate fi încărcată într-un minut.

Bateriile Litiu-ion sau cele alcaline reîncărcabile sunt nocive pentru mediul înconjurător și necesită condiții speciale de stocare ori pentru a fi distruse după terminarea ciclului lor de viață. Acestea ar putea fi date uitări, după ce o echipă de cercetători ai Universității americane Stanford a conceput o baterie revoluționară. Realizat din aluminiu, dispozitivul se încarcă în doar 60 de secunde, are peste 7 mii de cicluri de reîncărcare, nu se supraîncălzește și este și mult mai ieftin.

Bateria din aluminiu, care este și flexibilă, are deocamdată un singur minus...îi lipsește puterea. Această problemă va fi remediată în scurt timp, spun cercetătorii, întrucât experimentele vor continua.
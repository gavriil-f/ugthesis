---
site: "jurnaltv.md"
archive: "https://web.archive.org/web/20240516052620/www.jurnaltv.md/ro/news/2016/6/22/p"
url: "https://www.jurnaltv.md/ro/news/2016/6/22/p"
language: ro
title: "Natalia Gherman, premier interimar"
publication: '[[JurnalTV]]'
section: politic
description: "Viceprim-ministrul Natalia Gherman a fost desemnată premier interimar. Astăzi, preşedintele Nicolae Timofti a semnat un decret &icirc;n acest sens şi..."
---

# Natalia Gherman, premier interimar

Viceprim-ministrul Natalia Gherman a fost desemnată premier interimar. Astăzi, preşedintele Nicolae Timofti a semnat un decret în acest sens şi a anunţat că imediat după cel de-al doilea tur al alegerilor locale va începe consultările cu fracţiunile parlamentare pentru a desemna un candidat pentru funcţia de prim-ministru. Perioada de interimat trebuie să fie una scurtă, pentru că cetăţenii au nevoie de o guvernare stabilă, au subliniat cei doi oficiali.

Nicolae Timofti a făcut acest anunţ la Reşedinţa de Stat, în faţa miniştrilor demisionari. Atât şeful statului, cât şi premierul interimar, care ocupă şi fotoliul de şef al Ministerului de Externe, şi-au exprimat speranţa că perioada de interimat va fi una scurtă.

Şeful statului a dat asigurări că săptâmâna viitoare, după cel de-al doilea tur al alegerilor locale, va începe consultările cu fracţiunile parlamentare pentru a desemna un candidat pentru funcţia de prim-ministru. Fotoliul a rămas vacant după ce Chiril Gaburici şi-a dat demisia invocând dosarul penal deschis pe marginea studiilor sale. Guvernul provizoriu va administra chestiunile publice până la învestirea noului Executiv. Acest lucru urmează să se întâmple până pe 12 septembrie. În caz contrar, Nicolae Timofti va fi obligat să dizolve Parlamentul şi să anunţe alegeri anticipate.
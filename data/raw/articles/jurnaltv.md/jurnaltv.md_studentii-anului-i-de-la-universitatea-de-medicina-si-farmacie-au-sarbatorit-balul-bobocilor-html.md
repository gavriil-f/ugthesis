---
site: "jurnaltv.md"
archive: "https://web.archive.org/web/20240703135307/www.jurnaltv.md/news/2cafa5c1a18e28d4/studentii-anului-i-de-la-universitatea-de-medicina-si-farmacie-au-sarbatorit-balul-bobocilor.html"
url: "http://www.jurnaltv.md/news/2cafa5c1a18e28d4/studentii-anului-i-de-la-universitatea-de-medicina-si-farmacie-au-sarbatorit-balul-bobocilor.html"
language: ro
title: "Studenții anului I de la Universitatea de Medicină și Farmacie au sărbătorit Balul Bobocilor"
publication: '[[JurnalTV]]'
published: '2022-10-19'
section: novosti
description: "Tradiționalul Bal al bobocilor de la Universitatea de Medicină s-a desfășurat aseară, după o pauză de doi ani, din cauza pandemiei. Proaspeții studenți au excelat într-un stil specific garderobei de acum o sută de ani. Tinerii s-au pregătit intens de concurs. ”Socializarea a fost scopul principal al evenimentului”, spun organizatorii."
---

# Studenții anului I de la Universitatea de Medicină și Farmacie au sărbătorit Balul Bobocilor

Tradiționalul Bal al bobocilor de la Universitatea de Medicină s-a desfășurat aseară, după o pauză de doi ani, din cauza pandemiei. Proaspeții studenți au excelat într-un stil specific garderobei de acum o sută de ani. Tinerii s-au pregătit intens de concurs. ”Socializarea a fost scopul principal al evenimentului”, spun organizatorii.

Au combinat luxul,  armonia și eleganța. Studenții anului I de la medicină au ales aspectul  vestimentar numit stilul Gatsby, caracteristic anilor 20 ai secolului  trecut.

Studenții spun că s-au pregătit intens pentru probele concursului.

Un tânăr din Botoșani participă pentru prima oară la un asemenea eveniment la universitatea din Chișinău.

Evenimentul a fost organizat de Asociația Studenților și Rezidenților în Medicină. Ppregătirile au durat trei săptămâni.

GHEORGHE BURUIANĂ președinte al Asociației Studenților și Rezidenților în Medicină:*"Toată această perioadă de planificare a durat maxim trei săptămâni. Tradițional, în cadrul Zilelor universității, începând de marți până  vineri, noi planificam Balul Bobocilor. Anul acesta nu a fost o  excepție."*

EMIL CEBAN, rector al USMF:*"Tradițional Balul Bobocilor este organizat tot timpul la Universitatea  de Medicină. Am avut doi ani de pandemie - nu a fost făcut. Săptămâna  asta a început cu Ziua universității. În programul activităților științifice, culturale, sportive este și această serată."*

La Balul Bobocilor al Universității de Stat de Medicină și  Farmacie ”Nicolae Testemițanu” au fost prezenți în jur de 750 de  invitați.
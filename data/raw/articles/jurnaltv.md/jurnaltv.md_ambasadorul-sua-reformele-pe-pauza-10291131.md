---
site: "jurnaltv.md"
archive: "https://web.archive.org/web/20241205041444/jurnaltv.md/ro/news/2017/7/3/ambasadorul-sua-reformele-pe-pauza-10291131/"
url: "http://jurnaltv.md/ro/news/2017/7/3/ambasadorul-sua-reformele-pe-pauza-10291131/"
language: ro
title: "Accident cumplit la Cojușna"
publication: '[[JurnalTV]]'
section: politic
description: "Accident &icirc;nfiorător &icirc;n satul Cojușna din raionul Străşeni. Un camion a lovit doi tineri de 18 și, respectiv, 16 ani. &Icirc;n rezultat,..."
---

# Accident cumplit la Cojușna

Accident înfiorător în satul Cojușna din raionul Străşeni. Un camion a lovit doi tineri de 18 și, respectiv, 16 ani. În rezultat, unul dintre băieți a murit pe loc. Celălalt a fost transportat la spital, însă medicii spun că nu a suferit leziuni grave.

Potrivit poliției, șoferul camionului, un bărbat de 44 de ani, se deplasa dinspre Chișinău spre Strășeni. În apropiere de localitatea Cojușna el a pierdut controlul volanului și s-a răsturnat într-un șanț.

Inspectorii de patrulare urmează să stabilească dacă șoferul camionului circula cu viteză excesivă. El riscă să se aleagă cu un dosar penal.
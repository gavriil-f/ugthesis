---
site: "jurnaltv.md"
archive: "https://web.archive.org/web/20241210142957/www.jurnaltv.md/news/ba5ca029e24e5b1f/coalitia-civica-pentru-alegeri-libere-scrutinul-din-11-iulie-partial-liber-si-corect.html?utm_source=RSS&utm_medium=RSS&utm_campaign=RSS"
url: "https://www.jurnaltv.md/news/ba5ca029e24e5b1f/coalitia-civica-pentru-alegeri-libere-scrutinul-din-11-iulie-partial-liber-si-corect.html"
language: ro
title: "Coaliția Civică pentru Alegeri Libere: Scrutinul din 11 iulie - parțial liber și corect"
publication: '[[JurnalTV]]'
published: '2021-07-13'
section: novosti
description: "Scrutinul parlamentar din 11 iulie a fost unul parțial liber și parțial corect și s-a desfășurat într-un climat marcat de discurs de ură, reflectare părtinitoare și suspiciuni de influență politică asupra organelor electorale. Sunt concluziile organizațiilor membre ale Coaliției Civice pentru Alegeri Libere și Corecte prezentate astăzi."
---

# Coaliția Civică pentru Alegeri Libere: Scrutinul din 11 iulie - parțial liber și corect

Scrutinul parlamentar din 11 iulie a fost unul parțial liber și parțial corect și s-a desfășurat într-un climat marcat de discurs de ură, reflectare părtinitoare și suspiciuni de influență politică asupra organelor electorale. Sunt concluziile organizațiilor membre ale Coaliției Civice pentru Alegeri Libere și Corecte prezentate astăzi.

SORINA MACRINICI, director de program Centrul de Resurse Juridice din Moldova: "Examinarea contestațiilor electorale au avut loc într-un mod defectuos. Coaliția constată cu îngrijorare caracterul netransparent, imprevizibil și cu dubii rezonabile de influență politică a procesului de constituire a secțiilor de votare peste hotarele țării. Procesul de formare a secțiilor de votare pentru alegătorii din stânga Nistrului a fost lipsit de transparență."

NICOLAE PANFIL, director de program al Asociației Promo-LEX:*"A constatat cel puțin 291 de cazuri de abuz de resurse administrative de către concurenții electorali. Transportarea organizată a alegătorilor de asemenea a fost constatată. inclusiv zvonuri, tentative sau chiar situații de recompense materiale oferite alegătorilor."*

NADINE GOGU, director executiv al Centrului pentru Jurnalism Independent:*"În campania electorală mass-media, cu unele excepții, a avut un comportament părtinitor a reflectat dezechilibrat concurenții electorali. În presa online, caracterul părtinitor, selectiv și dezechilibrat de reflectare a campaniei electorale a fost și mai pronunțat decât în audiovizual."*

ELENA PROHNIȚCHI, secretara Coaliției Civice pentru Alegeri Libere și Corecte: "*Peste 70% din secțiile de votare au fost inaccesibile pentru persoanele cu dizabilități locomotorii, numărul secțiilor de votare accesibile fiind sub 1%."*

Coaliția Civică pentru Alegeri Libere și Corecte a constatat că alegerile parlamentare anticipate din 11 iulie au fost competitive, iar alegătorii au avut o listă lingă de concurenți electorali din care au putut alege.
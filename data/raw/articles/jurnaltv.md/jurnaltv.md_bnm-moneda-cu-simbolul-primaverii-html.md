---
site: "jurnaltv.md"
archive: "https://web.archive.org/web/20240303202519/www.jurnaltv.md/news/fba35bc128667957/bnm-moneda-cu-simbolul-primaverii.html"
url: "https://www.jurnaltv.md/news/fba35bc128667957/bnm-moneda-cu-simbolul-primaverii.html"
language: ro
title: "BNM: monedă cu simbolul primăverii"
publication: '[[JurnalTV]]'
published: '2024-03-01'
section: novosti
description: "Banca Națională a pus astăzi în circulație moneda „Mărțișorul – simbol al primăverii”, cu valoarea nominală 50 de lei."
---

# BNM: monedă cu simbolul primăverii

Banca Națională a pus astăzi în circulație moneda „Mărțișorul – simbol al primăverii”, cu valoarea nominală 50 de lei.

Moneda este bătută în argint, are un design color și a fost emisă într-un tiraj de 1200 de unități. Este însoțită de un certificat de autenticitate cu un cod QR, care la scanare redirecționează către pagina web a Băncii Naționale. În partea din față are stema Republicii Moldova, iar pe verso - imaginea alb-roșu a unui mărțișor stilizat, imaginea unui ghiocel, inscripțiile cu majuscule „Mărțișorul” și „Simbol al primăverii” în arc de cerc. Moneda a fost emisă în scop numismatic.
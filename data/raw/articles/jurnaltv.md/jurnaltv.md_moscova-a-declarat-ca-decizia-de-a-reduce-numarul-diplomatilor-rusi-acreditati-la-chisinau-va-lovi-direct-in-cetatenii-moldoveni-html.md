---
site: "jurnaltv.md"
archive: "https://web.archive.org/web/20240107002206/www.jurnaltv.md/news/0e92e422bfc35843/moscova-a-declarat-ca-decizia-de-a-reduce-numarul-diplomatilor-rusi-acreditati-la-chisinau-va-lovi-direct-in-cetatenii-moldoveni.html"
url: "https://www.jurnaltv.md/news/0e92e422bfc35843/moscova-a-declarat-ca-decizia-de-a-reduce-numarul-diplomatilor-rusi-acreditati-la-chisinau-va-lovi-direct-in-cetatenii-moldoveni.html"
language: ro
title: "Moscova a declarat că decizia de a reduce numărul diplomaților ruși acreditați la Chișinău ”va lovi” direct în cetățenii moldoveni"
publication: '[[JurnalTV]]'
published: '2023-07-27'
section: novosti
description: "Decizia Chișinăului privind activitatea Ambasadei ruse în Republica Moldova ”va lovi” direct în cetățenii moldoveni, iar măsurile concrete luate de Moscova vor fi anunțate în curând, afirmă Ministerul rus de Externe, după ce ieri, Chișinăul i-a cerut Moscovei să-și reducă numărul de diplomați acreditați în Republica Moldova. Astfel, 45 de angajați ai ambasadei ruse ar urma să plece acasă în următoarele două săptămâni."
---

# Moscova a declarat că decizia de a reduce numărul diplomaților ruși acreditați la Chișinău ”va lovi” direct în cetățenii moldoveni

Decizia Chișinăului privind activitatea Ambasadei ruse în Republica Moldova ”va lovi” direct în cetățenii moldoveni, iar măsurile concrete luate de Moscova vor fi anunțate în curând, afirmă Ministerul rus de Externe, după ce ieri, Chișinăul i-a cerut Moscovei să-și reducă numărul de diplomați acreditați în Republica Moldova. Astfel, 45 de angajați ai ambasadei ruse ar urma să plece acasă în următoarele două săptămâni.

Ministerul rus de Externe declară că decizia este precedată de o amplă campanie antirusească, declanșată de către autoritățile de la Chișinău, iar acuzațiile privind implicarea Ambasadei Rusiei în activități de spionaj nu au nicio legătură cu realitatea.

REACȚIA MINISTERULUI RUS DE EXTERNE*: "Considerăm că este încă un pas neprietenos al conducerii de la Chișinău, menit să distrugă relațiile bilaterale. Din cauza poziției antirusești a Republicii Moldova, cetățenii moldoveni vor fi restricționați în a beneficia de serviciile consulare rusești și în a menține contacte culturale, educaționale, spirituale, de afaceri și umane cu Rusia."*

Decizia Chișinăului nu va rămâne fără răspuns. ”Vor fi luate măsuri”, se arată în declarația Ministerului rus de Externe.Vice prim-ministrul Nicu Popescu a anunțat miercuri în ședința Guvernului că i-a cerut Moscovei să-și reducă numărul de diplomați acreditați în Republica Moldova, deoarece Rusia promovează politici ostile prin intermediu Ambasadei sale la Chișinău. Astfel, Rusia va avea aici zece diplomați. Alți 45 de angajați ai Ambasadei, între care 23 de oameni - personal tehnic, vor trebui să plece. Decizia Chișinăului trebuie să fie pusă în aplicare până pe 15 august curent. Se întâmplă după ce postul nostru de televiziune a publicat o investigație privind schemele de spionaj ale Rusiei în Republica Moldova.

Vice prim-ministrul Nicu Popescu a anunțat miercuri în ședința Guvernului că i-a cerut Moscovei să-și reducă numărul de diplomați acreditați în Republica Moldova, deoarece Rusia promovează politici ostile prin intermediu Ambasadei sale la Chișinău. Astfel, Rusia va avea aici zece diplomați. Alți 45 de angajați ai Ambasadei, între care 23 de oameni - personal tehnic, vor trebui să plece. Decizia Chișinăului trebuie să fie pusă în aplicare până pe 15 august curent. Se întâmplă după ce postul nostru de televiziune a publicat o investigație privind schemele de spionaj ale Rusiei în Republica Moldova.
---
site: "jurnaltv.md"
archive: "https://web.archive.org/web/20240807195639/www.jurnaltv.md/ro/news/2016/4/19/au-depus-repetat-o-cerere-de-garantie-10208679/"
url: "https://www.jurnaltv.md/ro/news/2016/4/19/au-depus-repetat-o-cerere-de-garantie-10208679/"
language: ro
title: "Seismul din Ecuador, bilanţ sumbru"
publication: '[[JurnalTV]]'
section: politic
description: "Bilanţul violentului cutremur de s&acirc;mbătă spre dumincă din Ecuador, a ajuns la 413 morţi, iar numărul &icirc;ncă ar mai putea creşte. Au fost &icirc;nregistraţi..."
---

# Seismul din Ecuador, bilanţ sumbru

Bilanţul violentului cutremur de sâmbătă spre dumincă din Ecuador, a ajuns la 413 morţi, iar numărul încă ar mai putea creşte. Au fost înregistraţi 2600 de răniţi. Echipele de intervenţie au reuşit să scoată din ruine trei oameni în viaţă. Operaţiunile de salvare continuă zi şi noapte, deşi şansele de a mai găsi supravieţuitori scad cu fiecare oră.

Pe măsură ce timpul trece, şansele de a scoate supravieţuitori din ruine sunt tot mai puţine. Totuşi, echipele de salvare continuă operaţiunile cu mult spor, mai ales că la trei zile de la cutremurul devastator au fost găsiţi trei oameni în viaţă.

În această dimineaţă, salvatorii au reuşit să scoată de sub stratul de moloz şi un câine. Tabloul din mai multe oraşe din Ecuador este apocaliptic. Sfâşiaţi de durere, mii de oameni hoinăresc în zona dezastrului, aşteptând semne de viaţa printre ruine.

Preşedintele Ecuadorului s-a deplasat în zona sinistrată pentru a oferi consolare victimelor cutremurelor ucigaşe. Oficialul a subliniat că reconstrucţia va dura probabil luni, dacă nu ani, şi va costa miliarde de dolari.
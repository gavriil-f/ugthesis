---
site: "jurnaltv.md"
archive: "https://web.archive.org/web/20240619215545/www.jurnaltv.md/ro/news/2014/3/13/firma-nu-are-butoane-nu-confunda-10008091/"
url: "https://www.jurnaltv.md/ro/news/2014/3/13/firma-nu-are-butoane-nu-confunda-10008091/"
language: ro
title: "Retrospectivă dedicată unui vizionar"
publication: '[[JurnalTV]]'
section: politic
description: "Cea mai mare retrospectivă din Europa dedicată creațiilor Alexander McQueen &icirc;și deschide porțile la Londra, &icirc;ncep&acirc;nd cu 14 martie...."
---

# Retrospectivă dedicată unui vizionar

Cea mai mare retrospectivă din Europa dedicată creațiilor Alexander McQueen își deschide porțile la Londra, începând cu 14 martie. Victoria & Albert Museum îl omagiază pe vizionarul designer printr-o expoziție de modă ce-i urmărește munca din 1992 și până la ultima colecție din 2010. Înainte ca să fie deschisă pentru publicul larg, expoziția a fost vizitată de cele mai în vogă vedete ale momentului.

Cuplul britanic David și Victoria Beckham, modelele Naomi Campbell și Kate Moss, actrița Salma Hayek și actorul Colin Firth sunt doar câteva dintre vedetele care și-au făcut apariția la Muzeul Victoria & Albert. Toți au venit să admire ținutele realizate de Alexander McQueen, un designer cu viziuni unice.

Expoziția de modă, care va rămâne deschisă până pe 2 august, a adunat cele mai importante momente din cariera creatorului.

Viziunea McQueen deopotrivă romntică și gotică, se observă în toate colecțiile sale, începând cu lucrarea de master din 1992 și până la ultima prezentare pentru toamna lui 2010.

În 2010, odată cu dispariția creatorului, lumea s-a temut că va pierde și casa cu același nume. Dar Sarah Burton, asistenta lui Alexander McQueen, a fost numită director de creație. Ea a păstrat stilul impus de designer, linia feminină, calitatea croielilor și materialelor.
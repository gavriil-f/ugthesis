---
site: "jurnaltv.md"
archive: "https://web.archive.org/web/20240901170349/www.jurnaltv.md/news/b53b7c98c2cd3872/in-perioada-31-august-2-septembrie-un-litru-de-benzina-a-95-va-costa-23-de-lei-si-39-de-bani-in-scadere-cu-11-bani.html"
url: "https://www.jurnaltv.md/news/b53b7c98c2cd3872/in-perioada-31-august-2-septembrie-un-litru-de-benzina-a-95-va-costa-23-de-lei-si-39-de-bani-in-scadere-cu-11-bani.html"
language: ro
title: "În perioada 31 august - 2 septembrie, un litru de benzină A 95, va costa 23 de lei și 39 de bani, în scădere cu 11 bani"
publication: '[[JurnalTV]]'
published: '2024-08-30'
section: novosti
description: "După opt săptămâni de ieftiniri, carburanții înregistrează scăderi record ale prețurilor pentru anul curent. Motorina înregistrează un nou minim absolut în acest an, de 19 lei și 83 de bani per litru. Prețul actual poate fi comparat cu cel din lunile iunie 2023 și ianuarie 2022."
---

# În perioada 31 august - 2 septembrie, un litru de benzină A 95, va costa 23 de lei și 39 de bani, în scădere cu 11 bani

După opt săptămâni de ieftiniri, carburanții înregistrează scăderi record ale prețurilor pentru anul curent. Motorina înregistrează un nou minim absolut în acest an, de 19 lei și 83 de bani per litru. Prețul actual poate fi comparat cu cel din lunile iunie 2023 și ianuarie 2022.

Prețul benzinei a înregistrat o scădere constantă în ultima perioadă, iar în cele opt săptămâni de deprecieri consecutive, aceasta s-a ieftinit cu un leu și 90 de bani per litru, sau 7,5%, în timp ce motorina standard s-a ieftinit cu 2 lei și 14 bani per litru, sau 9,7%. Pentru perioada 31 august - 2 septembrie, Agenția Națională pentru Reglementare în Energetică a stabilit prețuri maximale de comercializare cu amănuntul a produselor petroliere principale de tip standard. Pentru un litru de benzină A 95, șoferii vor scoate din buzunar 23 de lei și 39 de bani, în scădere cu 11 bani. Pentru un litru de motorină - 19 lei și 83 de bani, cu cinci bani mai puțin.

COMUNICATUL ANRE:*"Prețurile actuale sunt determinate atât de nivelul tot mai scăzut al cotațiilor Platts, care au ajuns la circa 750 de dolari per tonă la benzină și 700 dolari per tonă la motorină, cât și de aprecierea tot mai accentuată a monedei naționale în raport cu dolarul american."*

Agenția Națională pentru Reglementare în Energetică urmărește îndeaproape evoluțiile la bursele petroliere internaționale și asigură consumatorii că actualul mecanism de stabilire a prețurilor este unul transparent și garantează corectitudine atât în perioadele de creștere a cotațiilor, cât și de descreștere ale acestora.
---
site: "jurnaltv.md"
archive: "https://web.archive.org/web/20240712164437/jurnaltv.md/ro/news/2014/6/5/sedinta-cu-"
url: "https://jurnaltv.md/ro/news/2014/6/5/sedinta-cu-"
language: ro
title: "Atitudine sceptică faţă de guvern"
publication: '[[JurnalTV]]'
section: politic
description: "Doi din trei cetăţeni moldoveni cred că Guvernul condus de Chiril Gaburici nu este &icirc;n stare să schimbe lucrurile spre bine &icirc;n ţara noastră...."
---

# Atitudine sceptică faţă de guvern

Doi din trei cetăţeni moldoveni cred că Guvernul condus de Chiril Gaburici nu este în stare să schimbe lucrurile spre bine în ţara noastră. Este una din concluziile unui sondaj elaborat de Asociaţia Sociologilor şi Demografilor. Studiul mai relevă că peste 60 la sută dintre respondenţi consideră că situaţia politică şi economică din Moldova s-a înrăutăţit în ultimii cinci ani, iar majoritatea dintre intervievaţi afirmă că nu sunt mulţumiţi de traiul pe care îl duc.

Majoritatea respondenţilor, aproape 70 la sută, au o atitudine negativă faţă de Executiv după primele 100 de zile de activitate. Solicitaţi să răspundă dacă Guvernul condus de Chiril Gaburici este în stare să schimbe lucrurile spre bine în ţară

Situaţia politică și economică din ţară este mai rea decât acum cinci ani, relevă datele sondajului. 60 de procente din cei intervievaţi consideră că lucrurile s-au înrăutăţit.

O situaţie dramatică se atestă la raiting-ul partidelor din coaliția de guvernare. Astfel, dacă duminica viitoare ar avea loc alegeri parlamentare, PLDM şi PD, dar și PCRM care votează în Parlament majoritatea inițiativelor înaintate de cele două formațiuni din alianța minoritară, ar lua cu mult mai puţine voturi decât arăta sondajul precedent, iar Partidul Democrat nici măcar nu ar accede în Legislativ. Pentru Partidul Comuniştilor ar vota 10 la sută, faţă de 23,1 procente în noiembrie 2014, pentru Partidul Liberal Democrat - 7,8 la sută, cu 10 procente mai puţin comparativ cu sondajul precedent, iar pentru Partidul Democrat - 5,6 la sută, cu aproape 11 procente mai puţin decât anul trecut. Această prăbuşire în sondaje ar fi survenit pe fundalul jafului din sistemul bancar, dar şi a crizei din ţară, explică sociologii.

Totodată, majoritatea respondenţilor, adică 76 la sută, consideră că ţara merge într-o direcţia greşită, iar 61 de procente nu sunt mulţumiţi de viaţa pe care o duc.

Sondajul a fost realizat în perioada 20-30 mai pe un eşantion de 1 593 de persoane din 79 de localităţi şi are o marjă de eroare de 2,8 %. Studiul a fost comandat şi finanţat de filiala din Chişinău a Institutului internaţional de monitorizare a dezvoltării democraţiei, parlamentarismului şi respectării drepturilor electorale ale cetăţenilor statelor membre ale Adunării Parlamentare CSI, Institutul de cercetări juridice şi politice al Academiei de Ştiinţe şi Asociația Sociologilor şi Demografilor.
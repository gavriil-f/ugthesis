---
site: "jurnaltv.md"
archive: "https://web.archive.org/web/20240531150816/jurnaltv.md/ro/news/2016/6/10/-i-punctum-9-iunie-10220723/"
url: "http://jurnaltv.md/ro/news/2016/6/10/-i-punctum-9-iunie-10220723/"
language: ro
title: "Grevă în transporturi în Argentina"
publication: '[[JurnalTV]]'
section: politic
description: "Transportul public din capitala argentiniană, Buenos Aires, este parţial paralizat. Trenurile, metroul și autobuzele nu circulă, ca urmare a unei greve..."
---

# Grevă în transporturi în Argentina

Transportul public din capitala argentiniană, Buenos Aires, este parţial paralizat. Trenurile, metroul și autobuzele nu circulă, ca urmare a unei greve declanșate de sindicatele din sector. Totodată, un mare număr de zboruri naționale și internaționale au fost anulate, în cele două aeroporturi din oraş. Protestatarii cer mărirea salariilor, dar şi reducerea impozitelor pe venit.

Pentru a convinge autorităţile să ţină cont de revendicările lor, protestatarii au blocat principalele autostrăzi care duc spre capitala Argentinei. Greva angajaţilor din transporturi intervine într-un moment în care sindicatele și guvernul condus de Cristina Kirchner sunt angajate în negocieri salariale anuale. Acestea au scopul de a compensa puternica inflație din Argentina, care se ridică la circa 30 la sută pe an.

Aceasta este a cincea mare grevă a muncitorilor din transporturi și a doua în ultimele luni de la instalarea la putere a Cristinei Kirchner, în 2007.
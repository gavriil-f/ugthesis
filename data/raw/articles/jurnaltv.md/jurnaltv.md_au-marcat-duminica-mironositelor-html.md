---
site: "jurnaltv.md"
archive: "https://web.archive.org/web/20240530004240/www.jurnaltv.md/news/99ef6086fffaba41/au-marcat-duminica-mironositelor.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/99ef6086fffaba41/au-marcat-duminica-mironositelor.html"
language: ro
title: "Au marcat Duminica Mironosițelor"
publication: '[[JurnalTV]]'
published: '2024-05-20'
section: novosti
description: "Cu muzică, dans și voie bună! Așa au marcat ieri locuitorii satului Taraclia, raionul Căușeni, Duminica Mironosiţelor. Evenimentul a fost organizat de preot și autoritățile locale în curtea bisericii Arhanghelii Mihail și Gavriil. Sătenii spun că festivalul are drept scop păstrarea și promovarea cântecului pascal pentru tânăra generație. Urmează un reportaj semnat de colegii noștri de la Studio-L."
---

# Au marcat Duminica Mironosițelor

Cu muzică, dans și voie bună! Așa au marcat ieri locuitorii satului Taraclia, raionul Căușeni, Duminica Mironosiţelor. Evenimentul a fost organizat de preot și autoritățile locale în curtea bisericii Arhanghelii Mihail și Gavriil. Sătenii spun că festivalul are drept scop păstrarea și promovarea cântecului pascal pentru tânăra generație. Urmează un reportaj semnat de colegii noștri de la Studio-L.

Este un festival dedicat tuturor femeilor din sat, mărturisește preotul din Taraclia.

MIHAIL BERESTEANU, preot:*"A treia duminică după Paști a fost din primele secole prăznuită ca duminica femeilor creștine, ucenicele Domnului. Am decis să facem o sărbătoare mai deosebită pentru femeile de aici de la noi din sat, care își arată contribuția la bunăstarea bisericii, dar și a întregului sat."*

VLADIMIR CUCEREAVÎI, primarul satului Taraclia, Căușeni:*"În localitatea noastră, avem deja o tradiție „Festivalul cântecelor pascale”, plus ziua Femeilor mironisite, care este astăzi. Chiar ne pare bine că an de an se adună mai multă lume, care a devenit o tradiție atât pentru cei în vârstă cât și pentru copilași."*

În duminica a treia după Paști, an de an, Biserica ortodoxă sărbătorește „Duminica Mironosițelor”.
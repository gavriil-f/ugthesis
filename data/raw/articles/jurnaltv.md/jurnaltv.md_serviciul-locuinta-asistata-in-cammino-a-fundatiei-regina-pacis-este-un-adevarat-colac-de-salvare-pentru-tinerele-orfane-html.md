---
site: "jurnaltv.md"
archive: "https://web.archive.org/web/20240808222348/www.jurnaltv.md/news/3d042d1c9c3f88ee/serviciul-locuinta-asistata-in-cammino-a-fundatiei-regina-pacis-este-un-adevarat-colac-de-salvare-pentru-tinerele-orfane.html"
url: "https://www.jurnaltv.md/news/3d042d1c9c3f88ee/serviciul-locuinta-asistata-in-cammino-a-fundatiei-regina-pacis-este-un-adevarat-colac-de-salvare-pentru-tinerele-orfane.html"
language: ro
title: "Serviciul locuința asistată In Cammino a Fundației „Regina Pacis” este un adevărat colac de salvare pentru tinerele orfane"
publication: '[[JurnalTV]]'
published: '2022-08-12'
section: novosti
description: "Tinerele orfane și cele lipsite de grija părintească se pomenesc într-o situație dificilă, când nu mai au un acoperiș deasupra capului după ce pleacă din centrele de plasament. Un colac de salvare este Serviciul locuința asistată In Cammino al Fundației „Regina Pacis”. Aici locuiesc opt fete, dar capacitatea totală este de 12."
---

# Serviciul locuința asistată In Cammino a Fundației „Regina Pacis” este un adevărat colac de salvare pentru tinerele orfane

Tinerele orfane și cele lipsite de grija părintească se pomenesc într-o situație dificilă, când nu mai au un acoperiș deasupra capului după ce pleacă din centrele de plasament. Un colac de salvare este Serviciul locuința asistată In Cammino al Fundației „Regina Pacis”. Aici locuiesc opt fete, dar capacitatea totală este de 12.

INGA PLATON, coordonatorul proiectului Locuința asistată In Cammino:*"Ar putea veni aici fetele care au o familie, dar familia nu este în stare să le întrețină, să le susțină pentru a-și face studiile sau copii orfani, care au avut statut de orfani sau au fost abandonați de către proprii părinți, iar acum nu au nicio susținere și atunci ei vin în proiect. Noi le oferim o stabilitate, o siguranță, cazare, anumite servicii de dezvoltare personală, dezvoltare socială, emoțională"*

Această tânără a rămas orfană de mamă, pe când avea aproape zece ani, iar pe tatăl său nu l-a văzut niciodată. Ieșită după ușa centrului de plasament, unde a fost instituționalizată, s-a trezit singură în fața tuturor greutăților.

De o lună este și ea beneficiară a proiectului Locuinţa Asistată "In Cammino". Astfel își va continua studiile la colegiu și va putea munci, neavând grija plății pentru chirie.

De două săptămâni a ajuns aici și Ana.

La nici trei ani împliniți, Ana ajuns la un centru de plasament, iar tot ce și-a dorit mereu a fost un loc al ei sub soare. Iar aici l-a găsit.

În cadrul Locuințe asistate In Cammino, fetele beneficiază de programe de dezvoltare personală pentru formarea deprinderilor socio-comunicaționale, diminuarea fricilor și barierelor interne în scopul sporirii încrederii în sine și de un program axat pe dezvoltarea inteligenței emoționale și sociale.

INGA PLATON, coordonatorul proiectului Locuința asistată In Cammino:*"Ceea ce obțin fetele este formarea deprinderilor de viață, ele învață cum să comunice, relaționeze, cum să amenajeze de exemplu o locuință, cum s-o întrețină, cum să facă elementar o mâncare, cum s-o păstreze. Învață prin propria experiență, prin propriile greșeli tocmai din cauza că nu există un personal care le asistă, așa cum se întâmplă de exemplu în centrele de plasament."*

În perioada 2015-2021, 85% din numărul total al beneficiarelor Locuinței asistate In Cammino au fost reintegrate în societate. 94% din numărul total al beneficiarelor au fost înmatriculate la studii medii și superioare, iar 82% din numărul total al beneficiarelor au fost încadrate în câmpul muncii.
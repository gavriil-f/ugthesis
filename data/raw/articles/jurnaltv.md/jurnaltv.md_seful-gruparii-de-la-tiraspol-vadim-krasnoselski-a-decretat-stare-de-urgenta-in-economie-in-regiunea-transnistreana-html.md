---
site: "jurnaltv.md"
archive: "https://web.archive.org/web/20241210110054/www.jurnaltv.md/news/8502de82381ea82f/seful-gruparii-de-la-tiraspol-vadim-krasnoselski-a-decretat-stare-de-urgenta-in-economie-in-regiunea-transnistreana.html"
url: "https://www.jurnaltv.md/news/8502de82381ea82f/seful-gruparii-de-la-tiraspol-vadim-krasnoselski-a-decretat-stare-de-urgenta-in-economie-in-regiunea-transnistreana.html"
language: ro
title: "Șeful grupării de la Tiraspol, Vadim Krasnoselski, a decretat stare de urgență în economie în regiunea transnistreană"
publication: '[[JurnalTV]]'
published: '2024-12-09'
section: novosti
description: "Șeful grupării de la Tiraspol, Vadim Krasnoselski, a decretat stare de urgență în economie în regiunea transnistreană. Documentul conține mai multe prevederi."
---

# Șeful grupării de la Tiraspol, Vadim Krasnoselski, a decretat stare de urgență în economie în regiunea transnistreană

Șeful grupării de la Tiraspol, Vadim Krasnoselski, a decretat stare de urgență în economie în regiunea transnistreană. Documentul conține mai multe prevederi.

Potrivit decretului semnat de liderul separatist, starea de urgență în economie a fost instituită pentru 30 de zile. Documentul prevede măsuri precum: raționalizarea consumului de gaze naturale, crearea unor rezerve de resurse energetice și interzicerea exportului acestora. Unii experții de la Chișinău spun că respectivele acțiuni ale regimului de la Tiraspol reprezintă un plan al Moscovei de a crea destabilizări în Republica Moldova. Potrivit lor, criza de pe malul stâng va provoca probleme în domeniul energetic pentru malul drept. De asemenea, există riscuri privind alimentarea cu energie electrică, dar și în ceea ce privește majorarea prețurilor la curent.

SERGIU TOFILAT, expert în securitate energetică:*"Eu nu văd o dorință de cooperare cu administrația de pe malul drept, pentru că singura soluție a Tiraspolului va fi să ceară ajutor din partea Chișinăului. Nu prea văd cum Putin ar putea să-i ajute. Pentru noi asta ar putea crea anumite probleme legate de aprovizionarea energetică. Dacă nu va lucra centrala de la Cuciurgan sau nu ne vor oferi nouă energie, va trebui să o procurăm din România și singura linie de tensiune înaltă trece prin regiunea transnistreană și apoi ajunge la Chișinău."*

Federația Rusă și-a stabilit drept scop destabilizarea situației din Republica Moldova, spune comentatorul politic și expertul economic Victor Cioanu.

VICTOR CIOBANU, commentator politic și economic:*"De la 1 ianuarie, Rusia va sacrifica cei 300 de mii de „sootecestviniki”, cum spun ei, în favoarea realizării scenariului inducerii unei destabilizări masive în Republica Moldova. Ei efectiv opresc gazul. Transnistria se pregătește deja. Sunt pregătiți probabil pentru o lună și un pic Centrala de la Cuciurgan să mai producă pe rezervele pe care le are, fără gaz, din combustibil convențional, cărbune sau ce mai au. Iar între timp ei produc energie doar pentru malul stâng."*

La finele săptămânii trecute, Vadim Krasnoselski a declarat că nu există vreo garanție în ceea ce prevestește livrările de gaze în regiunea transnistreană. Acesta spunea că administrația sa trebuie să se pregătească pentru orice scenariu.După ce a revenit din Federația Rusă, fostul ministru al Energiei Victor Parlicov a anunțat în fața presei că există riscul unei crize care ar putea apărea în momentul în care Gazprom va refuza să își onoreze obligațiile contractuale privind livrarea gazelor pe malul stâng al Nistrului. Tot el spunea că pe malul drept nu există premise pentru o criză, dar ar putea să fie probleme din perspectiva energiei electrice, costurilor și modalităților de asigurare cu energie. Moldelectrica a dat însă asigurări că lucrează pentru a menține funcționarea infrastructurii de transport a energiei electrice și colaborează cu operatorii de transport din țările vecine.

După ce a revenit din Federația Rusă, fostul ministru al Energiei Victor Parlicov a anunțat în fața presei că există riscul unei crize care ar putea apărea în momentul în care Gazprom va refuza să își onoreze obligațiile contractuale privind livrarea gazelor pe malul stâng al Nistrului. Tot el spunea că pe malul drept nu există premise pentru o criză, dar ar putea să fie probleme din perspectiva energiei electrice, costurilor și modalităților de asigurare cu energie. Moldelectrica a dat însă asigurări că lucrează pentru a menține funcționarea infrastructurii de transport a energiei electrice și colaborează cu operatorii de transport din țările vecine.
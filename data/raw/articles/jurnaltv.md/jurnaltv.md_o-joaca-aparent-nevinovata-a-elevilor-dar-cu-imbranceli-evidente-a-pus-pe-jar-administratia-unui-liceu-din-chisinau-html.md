---
site: "jurnaltv.md"
archive: "https://web.archive.org/web/20240315102052/www.jurnaltv.md/news/87a519746cc9dbb9/o-joaca-aparent-nevinovata-a-elevilor-dar-cu-imbranceli-evidente-a-pus-pe-jar-administratia-unui-liceu-din-chisinau.html"
url: "https://www.jurnaltv.md/news/87a519746cc9dbb9/o-joaca-aparent-nevinovata-a-elevilor-dar-cu-imbranceli-evidente-a-pus-pe-jar-administratia-unui-liceu-din-chisinau.html"
language: ro
title: "O joacă aparent nevinovată a elevilor, dar cu îmbrânceli evidente, a pus pe jar administrația unui liceu din Chișinău"
publication: '[[JurnalTV]]'
published: '2024-03-06'
section: novosti
description: "O joacă aparent nevinovată a elevilor, dar cu îmbrânceli evidente, a pus pe jar administrația unui liceu din Chișinău. Scandalul a fost generat de un video, în care doi copii sunt scoși forțat din sala de clasă și duși în toaletă. Cel care ne-a trimis imaginile la redacție afirmă că această hârjoneala s-ar fi terminat cu o mimare de pedeapsă. Ministerul Educației a demarat o anchetă internă."
---

# O joacă aparent nevinovată a elevilor, dar cu îmbrânceli evidente, a pus pe jar administrația unui liceu din Chișinău

O joacă aparent nevinovată a elevilor, dar cu îmbrânceli evidente, a pus pe jar administrația unui liceu din Chișinău. Scandalul a fost generat de un video, în care doi copii sunt scoși forțat din sala de clasă și duși în toaletă. Cel care ne-a trimis imaginile la redacție afirmă că această hârjoneala s-ar fi terminat cu o mimare de pedeapsă. Ministerul Educației a demarat o anchetă internă.

Persoana care ne-a trimis acest filmuleț susține că primul băiat ar fi fost pedepsit pentru că nu și-a prezentat scuze în fața celui mai mare, după un conflict iscat în sala de clasă. Imaginile video au fost montate și distribuite pe o rețea de socializare.

Administrația liceului unde s-au întâmplat lucrurile susține că a aflat despre incident de la echipa noastră de filmare. O succintă investigație a arătat că acest caz a avut loc în luna decembrie trecut. „Diriginta clasei știa despre cele întâmplate însă nu a anunțat administrația, în speranța că va putea gestiona conflictul”, ne-a spus directorul adjunct al instituției.

MIHAELA SLOVINENU, director adjunct:*"Asta s-a întâmplat în luna decembrie. Nu știu cum se întâmplă că a apărut abia acuma, ar fi trebuit să știm cu mult mai mult timp înainte, dar părintele a confirmat că nu a avut nicio plângere din partea copilului. Am discutat cu părinții copiilor. Părintele celui mai mic a fost invitat la școală, dar și părintele copilului care apare în video. Părinții copilului mai mic nu au pretenții. Din ce am reușit noi să aflăm e faptul că totul a fost o înscenare, totul a apărut de la o contradicție despre echipe de fotbal."*

Ancheta internă va stabili gradul de vinovăție al elevilor din clasele superioare și ar putea urma sancțiuni. Deocamdată, nu se poate de vorbit despre violență în școală, a precizat Mihaela Slovineanu.

MIHAELA SLOVINENU, director adjunct:*"Vrem să aflăm circumstanțele, să confirmăm niște lucruri și să aflăm mai multe detalii. Regretăm incidentele de acest gen, dar la moment nu avem premise să considerăm că este bulling sau un act de violență deosebit de grav. Ne pare rău că copii aleg să se distreze în acest mod. Urmează să aflăm care a fost motivul, de ce au făcut un filmuleț ca să-l posteze și o să reacționăm. Regulamentul școlar presupune o sancțiune pentru cei care au comportamente jignitoare în funcție de ce articol și ce punct din regulamentul intern vom putea încadra fapta."*

Ministrul Educației, Dan Perciun, ne-a confirmat că la liceul respectiv a fost pornită o anchetă.

DAN PERCIUN, ministrul Educației:*"- La această etapă, ceea ce ni-a comunicat domnul director este că acele imagini nu ar trebui interpretate în cheia în care a avut loc un incident de bulling. Din punctul nostru de vedere, imaginile ridică cel puțin mai multe semne de întrebare și respectiv astăzi, pe durata zilei Centrul republican de asistență Psiho-Pedagogică se află în instituție, discută cu elevii, cu cadrele didactice, administrația și respectiv vom avea o claritate ce s-a întâmplat de fapt și dacă este nevoie de întreprins alte măsuri adiționale.
- Avem informații că diriginta ar fi ascuns incidentul de administrația liceului. Este adevărat?
- La această etapă astăzi, acolo se află o instituție subordonată Ministerului și când vom avea un raport independent voi putea oferi mai multe detalii. La această etapă noi am aflat despre incident din presă, nu am fost sesizați nici de către Direcția de Învățământ, nici de către instituție ceea ce în sine ridică mai multe semne de întrebare de ce informația a ajuns la noi din presă și nu prin canalele sistemului educațional."*

Un nou proiect al Ministerului Educației propune modificarea legislației, astfel încât tinerii să poată fi sancționați, în caz de comportament neadecvat în incinta instituțiilor de învățământ, în spațiul adiacent lor sau în timp ce se desfășoară activități extrașcolare. Potrivit proiectului, în cazul unui comportament necorespunzător se prevăd mai multe sancțiuni, începând de la observație, cu înscriere în agenda elevului și, respectiv, în catalogul electronic, mustrare, eliminarea temporară de la lecții, suspendarea elevului de la orele de clasă pentru cel mult cinci zile, preavizarea de exmatriculare temporară sau exmatricularea din liceu fără drept de reînscriere ulterioară în aceeași instituție.Ministerul Educației susține că pedepsele vor fi aplicate în funcție de gravitatea faptei, însă cum se va stabili acest indicator trebuie gândit. Sancțiunile vor fi comunicate elevilor și părinților. Elevii sancționați vor avea dreptul să beneficieze de consultanță psihologică.

Ministerul Educației susține că pedepsele vor fi aplicate în funcție de gravitatea faptei, însă cum se va stabili acest indicator trebuie gândit. Sancțiunile vor fi comunicate elevilor și părinților. Elevii sancționați vor avea dreptul să beneficieze de consultanță psihologică.
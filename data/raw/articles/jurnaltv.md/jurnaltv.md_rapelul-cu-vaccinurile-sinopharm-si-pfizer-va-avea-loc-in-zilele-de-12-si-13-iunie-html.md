---
site: "jurnaltv.md"
archive: "https://web.archive.org/web/20240704174409/www.jurnaltv.md/news/6098f68ba2151819/rapelul-cu-vaccinurile-sinopharm-si-pfizer-va-avea-loc-in-zilele-de-12-si-13-iunie.html"
url: "https://www.jurnaltv.md/news/6098f68ba2151819/rapelul-cu-vaccinurile-sinopharm-si-pfizer-va-avea-loc-in-zilele-de-12-si-13-iunie.html"
language: ro
title: "Rapelul cu vaccinurile Sinopharm și Pfizer va avea loc în zilele de 12 și 13 iunie"
publication: '[[JurnalTV]]'
published: '2021-06-07'
section: novosti
description: "Continuă maratonul universitar de imunizare! Rapelul cu vaccinurile Sinopharm și Pfizer va avea loc în zilele de 12 și 13 iunie. Sâmbătă, de la ora 8.00 până la 21.00, și duminică, de la ora 8.00 până la 18.00. Persoanele sunt așteptate cu buletinul de identitate și certificatul de vaccinare primit la imunizare."
---

# Rapelul cu vaccinurile Sinopharm și Pfizer va avea loc în zilele de 12 și 13 iunie

Continuă maratonul universitar de imunizare! Rapelul cu vaccinurile Sinopharm și Pfizer va avea loc în zilele de 12 și 13 iunie. Sâmbătă, de la ora 8.00 până la 21.00, și duminică, de la ora 8.00 până la 18.00. Persoanele sunt așteptate cu buletinul de identitate și certificatul de vaccinare primit la imunizare.

Vor fi organizate 10 fluxuri de imunizare. Șase vor funcționa în Complexul Socio-cultural Universitar de pe str. Nicolae Testemițanu, 25, pentru persoanele programate la rapel cu Pfizer. Alte patru fluxuri vor funcționa în incinta Blocului didactic nr.1 „Leonid Cobâleanschi” de pe str. Nicolae Testemițanu, 27. Trei dintre acestea vor fi organizate pentru cei care nu s-au programat pentru rapelul cu Pfizer și unul pentru Sinopharm, cu sau fără programare. La prima etapă a Maratonul universitar de imunizare „De la student la student”, desfășurat în perioada 21-23 mai, au fost imunizați 4068 de oameni. Al treilea maraton va fi organizat pentru efectuarea rapelului cu vaccinul AstraZeneca, la mijlocul lunii iulie.
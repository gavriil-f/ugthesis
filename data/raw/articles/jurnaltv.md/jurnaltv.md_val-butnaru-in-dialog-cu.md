---
site: "jurnaltv.md"
archive: "https://web.archive.org/web/20240705172710/www.jurnaltv.md/news/4c6d7892f431ea51/val-butnaru-in-dialog-cu-"
url: "https://www.jurnaltv.md/news/4c6d7892f431ea51/val-butnaru-in-dialog-cu-"
language: ro
title: "Val Butnaru, în dialog cu cititorii"
publication: '[[JurnalTV]]'
published: '2023-11-17'
section: novosti
description: "Romanul ”Patimile după Iov”, semnat deVal Butnaru, a fost astăzi răsfoit în cadrul unei întâlniri a scriitorului cu un grup de elevi ai Liceului „Mihai Eminescu” din Chișinău. Tinerii cititori spun că au trăit emoții profunde, citind această lucrare. Pe alocuri au apărut nedumeriri, dar mai toate s-au limpezit și scrierea a devenit mai accesibilă, după ce autorul a deschis unele paranteze. Val Butnaru le-a explicat elevilor ce este creația, care este rolul scriitorilor, dar și secretul unui text, care te pune pe gânduri."
---

# Val Butnaru, în dialog cu cititorii

Romanul ”Patimile după Iov”, semnat deVal Butnaru, a fost astăzi răsfoit în cadrul unei întâlniri a scriitorului cu un grup de elevi ai Liceului „Mihai Eminescu” din Chișinău. Tinerii cititori spun că au trăit emoții profunde, citind această lucrare. Pe alocuri au apărut nedumeriri, dar mai toate s-au limpezit și scrierea a devenit mai accesibilă, după ce autorul a deschis unele paranteze. Val Butnaru le-a explicat elevilor ce este creația, care este rolul scriitorilor, dar și secretul unui text, care te pune pe gânduri.

VAL BUTNARU, scriitor:*"Dificultatea unui scriitor profesionist este, cred că, legată de incapacitatea sau capacitatea de a reda cât mai plin și mai condensat o dramă. Literatura, arta, e altceva decât viața."*

”Patimile după Iov” este drama neamului, este istoria ce nu poate fi uitată, spun tinerii cititorii de la Liceul ”Mihai Eminescu”.

Din acest roman, oricine are ceva de cules. Este un roman ce te maturizează, afirmă poetul Ștefan Sofronovici.

ȘTEFAN SOFRONOVICI, poet:*"Patimile după Iov”, care ne trimite și la Biblie, știm că din Biblie Iov este cel mai credincios și a îndurat toate greutățile, iată că și noi basarabenii avem aceeași soartă. Tot acest amalgam de personaje, teme, subiecte, copii le dezghioacă foarte bine."*

Întâlnirea cu scriitorul Val Butnaru a avut loc în cadrul celei de-a XX-a ediții a Programului ”Chișinăul citește o carte”, inițiat de Biblioteca municipală “Bogdan Petriceicu Hasdeu”.
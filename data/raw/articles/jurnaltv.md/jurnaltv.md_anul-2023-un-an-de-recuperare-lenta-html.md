---
site: "jurnaltv.md"
archive: "https://web.archive.org/web/20240101084406/www.jurnaltv.md/news/b8af95fc35755aba/anul-2023-un-an-de-recuperare-lenta.html"
url: "https://www.jurnaltv.md/news/b8af95fc35755aba/anul-2023-un-an-de-recuperare-lenta.html"
language: ro
title: "Anul 2023, un an de recuperare lentă"
publication: '[[JurnalTV]]'
published: '2023-12-29'
section: novosti
description: "Acest an a fost unul de recuperare economică, deși lucrurile nu au mers atât de bine, cum s-a dorit. Este opinia expertului economic Veaceslav Ioniță, care prevede că Produsul Intern Brut în acest an va avea, cel mai probabil, o creștere de 2%. „Este o creștere modestă... Nu înseamnă practic nimic”, a subliniat expertul în comentariul său săptămânal."
---

# Anul 2023, un an de recuperare lentă

Acest an a fost unul de recuperare economică, deși lucrurile nu au mers atât de bine, cum s-a dorit. Este opinia expertului economic Veaceslav Ioniță, care prevede că Produsul Intern Brut în acest an va avea, cel mai probabil, o creștere de 2%. „Este o creștere modestă... Nu înseamnă practic nimic”, a subliniat expertul în comentariul său săptămânal.

VEACESLAV IONIȚĂ, expert economic:*"Suntem una dintre puținele țări din spațiul ex-socialist, care încă nu a reușit să recupereze PIB-ul. Mai rău decât în Republica Moldova este în regiunea separatistă transnistreană. Acolo PIB-ul este, în prezent, într-o situație și mai catastrofală. PIB-ul lor este la nivelul de 32,3% din potențialul pe care l-au avut în 1989. Putem să ne bucurăm doar dacă ne uităm la ei."*

Economistul susține că Republica Moldova a avut până la 34% anual rata inflației în trimestrul III din 2022. Cel mai mare șoc inflaționist din ultimii 20 de ani! Totuși, Ioniță crede că acest an, cel mai probabil, va fi încheiat cu 5,4% nivelul inflației.

VEACESLAV IONIȚĂ, expert economic:*"Noi de jumătate de an suntem pe un platou de creștere de prețuri. Asta înseamnă că prețurile real nu cresc, dar oamenii nu realizează acest lucru. Se întâmplă pentru că oamenii încă mai țin minte prețurile din 2020, iar în așa fel, inflația o să ne pară foarte ridicată. Noi trebuie, pur și simplu, să ne gândim doar la anul 2022."*

Analizând starea de lucruri din industrie și agricultură, Ioniță declară că în acest an, cel mai probabil, valoarea producției agricole și industriale va fi de 132 de miliarde lei, sub nivelul anului 2021, când a fost de 137,6 miliarde de lei: 85,3 miliarde de lei - la producția industrială și 52,3 miliarde de lei – la cea agricolă.

VEACESLAV IONIȚĂ, expert economic:*"Nu vom ajunge la nivelul anului 2021, deoarece recuperarea din acest an este cu mult mai slabă decât căderea de anul trecut. În agricultură, în acest an, avem o creștere de 27%, după o cădere enormă în 2020, care a fost un an catastrofal pentru agricultură. Încă nu am ajuns la nivelul anului 1991, când valoarea producției industriale a fost de 105,1 miliarde de lei, iar a celei agricole – de 52,8 miliarde de lei. Toată creșterea din toți acești ani nu ne-a permis să ne recuperăm."*

Transportul de pasageri a suferit cel mai mult în 2020, consideră Veaceslav Ioniță. Recordul de pasageri a fost în 1990, de 8,9 miliarde de persoane per kilometru. În anul 2023, numărul pasagerilor este cu două miliarde mai puțin. Pandemia a fost cel mai mare șoc pentru domeniul respectiv.Cu privire la transportul de mărfuri, expertul a declarat că în acest an, el este în scădere, cu 400 de mii de tone, coborând la 7,5 miliarde de tone, din cauza că agricultura și industria nu a ajuns încă nivelul care a fost și nu prea este ce transporta. În acest an și exportul de bunuri a înregistrat cifre mici, iar în 2024, ramura va fi depășită de exportul de servicii.

Cu privire la transportul de mărfuri, expertul a declarat că în acest an, el este în scădere, cu 400 de mii de tone, coborând la 7,5 miliarde de tone, din cauza că agricultura și industria nu a ajuns încă nivelul care a fost și nu prea este ce transporta. În acest an și exportul de bunuri a înregistrat cifre mici, iar în 2024, ramura va fi depășită de exportul de servicii.
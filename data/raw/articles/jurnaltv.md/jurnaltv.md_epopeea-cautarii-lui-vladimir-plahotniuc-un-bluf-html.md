---
site: "jurnaltv.md"
archive: "https://web.archive.org/web/20241126183434/www.jurnaltv.md/news/bf25210d2e7c4857/epopeea-cautarii-lui-vladimir-plahotniuc-un-bluf.html?utm_source=RSS&utm_medium=RSS&utm_campaign=RSS"
url: "https://www.jurnaltv.md/news/bf25210d2e7c4857/epopeea-cautarii-lui-vladimir-plahotniuc-un-bluf.html"
language: ro
title: "Epopeea căutării lui Vladimir Plahotniuc, un bluf"
publication: '[[JurnalTV]]'
published: '2020-10-13'
section: novosti
description: "Autoritățile de la Chișinău nici n-au încercat să-l caute pe Vladimir Plahotniuc în România. Este răspunsul oficial, pe care Jurnal TV l-a primit de la Inspectoratul General al Poliției Române. Se întâmplă în condițiile, în care Igor Dodon acuza Bucureștiul că n-ar fi cooperant în procesul de capturare al fostului șef al PD. Purtătoarea de cuvânt a lui Igor Dodon, Ludmila Munteanu, nu a reacționat, deocamdată."
---

# Epopeea căutării lui Vladimir Plahotniuc, un bluf

Autoritățile de la Chișinău nici n-au încercat să-l caute pe Vladimir Plahotniuc în România. Este răspunsul oficial, pe care Jurnal TV l-a primit de la Inspectoratul General al Poliției Române. Se întâmplă în condițiile, în care Igor Dodon acuza Bucureștiul că n-ar fi cooperant în procesul de capturare al fostului șef al PD. Purtătoarea de cuvânt a lui Igor Dodon, Ludmila Munteanu, nu a reacționat, deocamdată.

Într-un comunicat plasat pe site-ul Ministerului de Interne la 30 septembrie se arată că Biroul Interpol Moldova a făcut - cităm - ”nenumărate demersuri pe filiera bilaterală către Statele Unite ale Americii, România și Turcia, pentru a verifica unele informații recepționate. MAI deține de mai mult timp informații despre faptul că Vlad Plahotniuc a părăsit Statele Unite și a traversat frontiera cu Turcia și România”, citat închis.Tot atunci, MAI-ul de la Chișinău anunța că a tăinuit această informație de opinia publică - deși presa vuia de trei zile despre călătoriile lui Plahotniuc - pentru a nu periclita extrădarea acestuia în Republica Moldova.Noi am expediat o solicitare oficială de informații către biroul Interpol România în care am întrebat ”dacă autoritățile de la Chișinău au expediat vreo solicitare, în august-septembrie curent, către Poliția Română/Biroul Național Interpol pentru identificarea, localizarea și extrădarea lui Vladimir Plahotniuc din România în Republica Moldova. Astăzi am primit răspunsul: Chișinăul nu a expediat nicio cerere sau demers! Cităm din document - ”Persoana la care faceți referire, în perioada menționată, nu a făcut obiectul vreunei cereri de asistență de cooperare polițienească internațională între Biroul Național Interpol din cadrul Inspectoratului General al Poliției Române și corespondenții din Republica Moldova.”, citat închis. La data de 30 septembrie, Igor Dodon dădea asigurări că el și MAI-ul au ”comunicat foarte intens cu organele de drept din România despre locul aflării lui Plahotniuc”. Mai mult, Dodon spunea că ar fi știut că Plahotniuc s-a aflat timp de trei zile pe teritoriul României, așa că nu e clar de ce nu s-au făcut demersuri pentru extrădarea lui.

IGOR DODON, președintele Republicii Moldova:*"Ce cunoașteți, ca președinte, despre locul aflării al lui Vladimir Plahotniuc?Noi știam că acest cetățean al Moldovei - nu am să-i spun numele - pe data de 7 septembrie a intrat în România ca să-și facă pașaportul, iar pe data de 10 a plecat din România în Turcia. Noi în această perioadă am comunicat foarte intens cu organele de drept din România. De ce ei nu ne-au dat această informație? De ce noi am aflat-o din alte surse? Iar noi știam."*

Igor Dodon dădea asigurări încă în luna decembrie trecut că autoritățile de la Chișinău îl caută pe Vladimir Plahotniuc în mai multe state, inclusiv România, și că demersurile pentru localizarea acestuia au fost expediate inclusiv pe numele Vladislav Novak, cea de-a doua identitate.

IGOR DODON, președintele Republicii Moldova:*"Am luat decizia să ne informăm și să ne adresăm și pe bilateral. Organele de anchetă din Republica Moldova astăzi au primit indicația să se adreseze direct către Statele Unite ale Americii, către Marea Britanie și către România pentru a solicita informația referitor la aflarea sau ne aflarea persoanelor respective pe teritoriul acestor țări.Noi am decis ca organele de stat din Republica Moldova să se autosesizeze și să transmită bilateral solicitări foarte clare pentru a primi confirmare sau infirmare de la aceste țări dacă este sau nu domnul Plahotniuc în aceste țări.A fost anunțat în căutare internațională doar cetățeanul Vladimir Plahotniuc sau și cetățeanul Vladislav Novak?O astfel de solicitare s-a făcut încă câteva săptămâni în urmă față de Interpol. Azi Ministerul de Interne ne-a informat că și pe a doua identitate, ”Novak”, au fost inițiate și s-au făcut solicitări pe extern. Adică, sunt incluse ambele pașapoarte ca să nu avem surprize."*

Săptămâna trecută, fostul avocat al lui Vladimir Filat, Igor Popa, a declarat că în cadrul ultimei sale discuții cu Plahotniuc, acesta i-ar fi spus că vorbește cu Igor Dodon. ”Plahotniuc mi-a spus că are o înțelegere cu Dodon, că fac un plan”, a precizat Popa. Purtătoarea de cuvânt a lui Igor Dodon, Ludmila Munteanu, a replicat atunci că ”Igor Popa are o perioadă mai proastă în activitate, iar Igor Dodon nu va reacționa la bârfe și vorbe goale”. Ludmila Munteanu nu ne-a răspuns la apel, pentru a da o replică.Contactată de Jurnal TV pentru a comenta declarația Biroului Interpol România, purtătoarea de cuvânt a MAI-ului de la Chișinău, Alina Zbancă, ne-a spus că instituția deține răspunsuri oficiale de la Ministerul Interne de la București, care confirmă că Vladimir Plahotniuc a vizitat România la începutul lunii septembrie curent. Alina Zbancă nu a precizat, însă, dacă s-au făcut și alte demersuri pentru localizare și extrădarea lui Plahotniuc.

Contactată de Jurnal TV pentru a comenta declarația Biroului Interpol România, purtătoarea de cuvânt a MAI-ului de la Chișinău, Alina Zbancă, ne-a spus că instituția deține răspunsuri oficiale de la Ministerul Interne de la București, care confirmă că Vladimir Plahotniuc a vizitat România la începutul lunii septembrie curent. Alina Zbancă nu a precizat, însă, dacă s-au făcut și alte demersuri pentru localizare și extrădarea lui Plahotniuc.
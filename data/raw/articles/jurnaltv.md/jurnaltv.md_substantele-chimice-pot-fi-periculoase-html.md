---
site: "jurnaltv.md"
archive: "https://web.archive.org/web/20240925091155/www.jurnaltv.md/news/b25a6b7ffb27cb3d/substantele-chimice-pot-fi-periculoase.html"
url: "https://www.jurnaltv.md/news/b25a6b7ffb27cb3d/substantele-chimice-pot-fi-periculoase.html"
language: ro
title: "Substanțele chimice pot fi periculoase"
publication: '[[JurnalTV]]'
published: '2024-09-24'
section: novosti
description: "3 de persoane au murit în anul trecut, după ce s-au intoxicat cu substanțe chimice. Șapte victime au fost copii. În anul curent, situația nu este mai bună - opt persoane au decedat din aceeași cauză. Oamenii sunt rugați să păstreze medicamentele și alte substanțe care ar putea avea efecte nocive în locuri sigure și cât mai departe de copii."
---

# Substanțele chimice pot fi periculoase

3 de persoane au murit în anul trecut, după ce s-au intoxicat cu substanțe chimice. Șapte victime au fost copii. În anul curent, situația nu este mai bună - opt persoane au decedat din aceeași cauză. Oamenii sunt rugați să păstreze medicamentele și alte substanțe care ar putea avea efecte nocive în locuri sigure și cât mai departe de copii.

Peste 1890 de cazuri de intoxicații cu produse chimice au fost înregistrate anul trecut. Din numărul total, 803 cazuri au avut loc în rândul copiilor.

IURIE PÎNZARU, șef Secție siguranță chimică și toxicologie, ANSP:*"Din aceste 1891 de cazuri, 58 de procente vin pe seama bărbaților și alte 42, respectiv, femeile. Din aceste circa 1900 de cazuri, avem 23 de decese. În cele nouă luni ale anului curent avem circa 900 de cazuri de intoxicații, cu opt decese."*

Printre produsele potențial toxice sunt pesticidele, produsele chimice de uz casnic, detergenți, solvenți, vopsele, monoxidul de carbon, produsele cosmetice. Medicamentele sunt cauza principală a intoxicațiilor la nivel mondial și, respectiv, în Republica Moldova. Din fericire, anul trecut nu au fost decese cauzate de medicamente, însă 11 persoane au murit după ce s-au intoxicat cu monoxid de carbon.

IURIE PÎNZARU, șef secție Siguranță chimică și Toxicologie, ANSP
 "*Medicamentele sunt pe primul loc și 48 de procente din totalul de intoxicații cad pe seama medicamentelor. Locul doi este ocupat, spre marele regret, de alcool și din această cauză am înregistrat anul trecut patru decese din cele circa 315 cazuri de intoxicații.  Locul trei și cel mai grav pentru Republica Moldova este creșterea din an în an a numărului de intoxicații cu monoxid de carbon."*

Specialiștii le recomandă oamenilor ca înainte să cumpere produsul chimic, să citească etichetele, să afle condițiile și domeniul de aplicare, efectele preconizate ale acestuia, cât și cele posibile asupra sănătății.

IURIE PÎNZARU, șef secție Siguranță chimică și Toxicologie, ANSP:*"Cumpărătorul să se documenteze ce conține eticheta. Ele nu trebuie nicidecum amestecate, detergenții, pesticidele, dat fiind faptul că rezultatul unor reacții pot fi emanate substanțe toxice pe care noi nici nu le cunoaștem."*

Specialiștii recomandă instalarea detectoarelor de monoxid de carbon în locuințe și întreținerea regulată a aparatelor de încălzire. În perioada 23-29 septembrie este marcată Săptămâna națională pentru combaterea intoxicațiilor acute exogene cu substanțe chimice.
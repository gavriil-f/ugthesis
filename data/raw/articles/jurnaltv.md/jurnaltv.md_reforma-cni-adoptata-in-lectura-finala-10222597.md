---
site: "jurnaltv.md"
archive: "https://web.archive.org/web/20241119033308/www.jurnaltv.md/ro/news/2016/6/17/reforma-cni-adoptata-in-lectura-finala-10222597/"
url: "https://www.jurnaltv.md/ro/news/2016/6/17/reforma-cni-adoptata-in-lectura-finala-10222597/"
language: ro
title: "Morsi, condamnat la moarte"
publication: '[[JurnalTV]]'
section: politic
description: "Primul preşedinte al Egiptului, ales &icirc;n mod democratic, va fi executat. Un tribunal egiptean a confirmat condamnarea la moarte a fostului lider,..."
---

# Morsi, condamnat la moarte

Primul preşedinte al Egiptului, ales în mod democratic, va fi executat. Un tribunal egiptean a confirmat condamnarea la moarte a fostului lider, Mohammed Morsi, pentru că a evadat din închisoare şi ar fi complotat cu militanţi străini pentru a elibera islamişti din detenţie, în timpul revoltei din 2011. Nu va scăpa de pedeapsa capitală nici ghidul spiritual al Frăţiei Musulmane, Mohammed Badie.

Fostul preşedinte egiptean, Mohammed Morsi, a fost condamnat iniţial la moarte în luna mai, iar pedeapsa a fost confirmată după consultări cu Marele Muftiu, liderul religios al Egiptului. La pedepse capitale au fost condamnaţi şi alţi cinci membri ai Frăţii Musulmane, inclusiv ghidul său spiritual Mohammed Badie. Alţi 101 acuzaţi au fost condamnaţi la moarte în lipsă. Mohammed Morsi poate ataca în apel această sentinţă, care a fost denunţată drept "farsă" de susţinătorii săi.

Amintim că Revoluţia din 2011 a pus capăt regimului de 30 de ani al preşedintelui Hosni Mubarak, iar un an mai târziu, Mohammed Morsi a fost ales preşedinte în primul scrutin liber din Egipt. În iulie 2013, el a fost, însă, înlăturat de la putere de armata condusă de actualul preşedinte Abdul Fattah al-Sisi. S-a întâmplat în urma protestelor masive faţă de regimul lui Morsi, care erau susţinute de aproximtaiv jumătate din populaţia ţării.
---
site: "jurnaltv.md"
archive: "https://web.archive.org/web/20240426084415/www.jurnaltv.md/news/182c9f4e43bbd8d9/cinci-sate-din-raionul-rezina-raman-partial-deconectate-de-la-energia-electrica-in-urma-ninsorilor-abundente-de-zilele-trecute.html?utm_source=RSS&utm_medium=RSS&utm_campaign=RSS"
url: "http://www.jurnaltv.md/news/182c9f4e43bbd8d9/cinci-sate-din-raionul-rezina-raman-partial-deconectate-de-la-energia-electrica-in-urma-ninsorilor-abundente-de-zilele-trecute.html"
language: ro
title: "Cinci sate din raionul Rezina rămân parțial deconectate de la energia electrică, în urma ninsorilor abundente de zilele trecute"
publication: '[[JurnalTV]]'
published: '2024-01-10'
section: novosti
description: "În urma ninsorilor abundente de zilele trecute, cinci sate din raionul Rezina rămân parțial deconectate de la energia electrică. Inspectoratul General pentru Situații de Urgență notează că echipele specializate întreprind acțiunile necesare pentru reconectarea energiei către consumatori."
---

# Cinci sate din raionul Rezina rămân parțial deconectate de la energia electrică, în urma ninsorilor abundente de zilele trecute

În urma ninsorilor abundente de zilele trecute, cinci sate din raionul Rezina rămân parțial deconectate de la energia electrică. Inspectoratul General pentru Situații de Urgență notează că echipele specializate întreprind acțiunile necesare pentru reconectarea energiei către consumatori.

Circulația pe drumurile naționale se desfășoară în condiții de iarnă. Deplasarea este dificilă pe drumuri regionale pe tronsonul Bobeica, Ceadîr-Lunga, dar și Doina-Coștangalia din sudul țării. Potrivit Administrației de Stat a Drumurilor, la lucrările de curățare a drumurilor au fost implicate 448 de unități de tehnică și 378 de muncitori, fiind împrăștiate circa 3.164 de tone de material antiderapant. Pe parcursul ultimelor 24 de ore, angajații IGSU au intervenit în 31 de situații pentru deblocarea transportului auto de pe trasee. Cele mai multe misiuni au fost realizate de salvatori în Chișinău, Hâncești, Nisporeni, Orhei, Ialoveni, Ungheni și Cantemir.
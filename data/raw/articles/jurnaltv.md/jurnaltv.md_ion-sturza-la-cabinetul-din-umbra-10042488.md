---
site: "jurnaltv.md"
archive: "https://web.archive.org/web/20240604023037/www.jurnaltv.md/ro/news/2014/7/4/ion-sturza-la-cabinetul-din-umbra-10042488/"
url: "https://www.jurnaltv.md/ro/news/2014/7/4/ion-sturza-la-cabinetul-din-umbra-10042488/"
language: ro
title: "Diacov: Procuratura este bâtă politică"
publication: '[[JurnalTV]]'
section: politic
description: "Procuratura Generală s-a transformat &icirc;ntr-o adevărată b&acirc;tă politică, iar drept dovadă sunt cazurile Filat, Şor şi iniţerea urmăririi penale..."
---

# Diacov: Procuratura este bâtă politică

Procuratura Generală s-a transformat într-o adevărată bâtă politică, iar drept dovadă sunt cazurile Filat, Şor şi iniţerea urmăririi penale pe numele judecătoarei Domnica Manole. Declarațiile îi aparțin fostului procuror al municipiului Chişinău Ivan Diacov. Secretizarea dosarului Filat ridică semne de întrebare, mai ales că, în ultima perioadă, s-a vorbit despre mai multe persoane cu funcţii de răspundere implicate în aşa-zisul jaf al secolului, declară Ivan Diacov.

Ivan Diacov consideră că și reţinerea primarului de Orhei, Ilan Şor, după aproape doi ani de la săvârşirea infracţiunii, dă de bănuit. Iar un alt caz care demonstrează că Procuratura a devenit unealta puterii este iniţierea urmăririi penale pe numele judecătoarei Domnica Manole, susține fostul procuror al municipiului Chișinău.

Potrivit lui Ivan Diacov, Procuratura și-ar putea recăpăta independenţa dacă va fi ales un procuror general propus de societatea civilă.

Contactaţi de Jurnal TV, reprezentanţii Serviciului de presă al Procuraturii Generale au respins toate acuzaţiile, iar prim-vicepreședintele PD, Vladimir Plahotniuc, nu a răspuns la telefon.
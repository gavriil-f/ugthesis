---
site: "jurnaltv.md"
archive: "https://web.archive.org/web/20240705182000/www.jurnaltv.md/news/6cee13b6c9ddc86b/biblioteca-municipala-b-p-hasdeu-a-lansat-astazi-campania-fii-destept-ia-un-card-"
url: "https://www.jurnaltv.md/news/6cee13b6c9ddc86b/biblioteca-municipala-b-p-hasdeu-a-lansat-astazi-campania-fii-destept-ia-un-card-"
language: ro
title: "Biblioteca municipală „B. P. Hasdeu” a lansat astăzi campania &quot;Fii deștept! Ia un card inteligent&quot;"
publication: '[[JurnalTV]]'
published: '2023-09-08'
section: novosti
description: "Orice elev trebuie și poate să aibă acces la bibliotecă! De la acest gând a pornit administrația Bibliotecii municipale „B. P. Hasdeu” și a lansat astăzi campania"
---

# Biblioteca municipală „B. P. Hasdeu” a lansat astăzi campania &quot;Fii deștept! Ia un card inteligent&quot;

Orice elev trebuie și poate să aibă acces la bibliotecă! De la acest gând a pornit administrația Bibliotecii municipale „B. P. Hasdeu” și a lansat astăzi campania "Fii deștept! Ia un card inteligent". Lectura dezvoltă psihologia copilului, îi deschide acestuia mai multe uși, afirmă inițiatorii acestei campanii.

MARIANA HARJEVSCHI, director, Biblioteca municipală „B. P. Hasdeu”:*"Oferim un card de acces la bibliotecă, un card gratuit pentru fiecare chișinăuian. Având această abordare dinamică, campania bineînțeles mizează pe atragerea noilor cititori la bibliotecă, extinderea numărului de utilizatori ai instituțiile noastre. Dar și dorește să îi fidelizeze pe cei actuali."*

Autoritățile municipale salută această inițiativă, în speranța că cei vizați, copiii, vor trece mai des pragul bibliotecii.

ANGELA CUTASEVICI, viceprimar de Chişinău: "Sperăm să fie și foarte mulți copii care să vină să ia cărți, să lectureze. Pentru că este important mai ales în era digitalizării, să oferim oportunități și să captăm, să menținem interesul copiilor față de carte, ca să nu îi pierdem cumva în lumea digitală. Și conexiunea dintre cartea vie și copil este mult mai benefică de cât conexiunea cu telefonul."

Elevii au nevoie să fie conectați şi la bibliotecă, iar cardul gratuit va deveni o valoare certă în procesul educațional, consideră funcționarii de la Primăria Chișinău.

ANDREI PAVALOI, şef adjunct al Direcției generale educație, tineret şi sport:*"Cu siguranță copii noștri vor să citească, ei trebuie doar îndemnați și ei trebuie ghidați unde pot să facă acest lucru."*

De acum încolo, bibliotecarii au misiunea să-i informeze pe elevi despre modul în care pot deveni cititori activi și pot obține cardul de acces liber la cărți.Campania ”Fii deştept! la un card inteligent!" este programată să se desfășoare până pe 30 septembrie.Biblioteca municipală „B.P. Hasdeu” este o rețea din 27 de filiale situate în cele cinci sectoare ale Chișinăului. Potrivit administrației, 300 de mii de cetățeni ai orașului sunt cititori activi.

Campania ”Fii deştept! la un card inteligent!" este programată să se desfășoare până pe 30 septembrie.Biblioteca municipală „B.P. Hasdeu” este o rețea din 27 de filiale situate în cele cinci sectoare ale Chișinăului. Potrivit administrației, 300 de mii de cetățeni ai orașului sunt cititori activi.

Biblioteca municipală „B.P. Hasdeu” este o rețea din 27 de filiale situate în cele cinci sectoare ale Chișinăului. Potrivit administrației, 300 de mii de cetățeni ai orașului sunt cititori activi.